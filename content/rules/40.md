+++
title = "Pravapis nie (nia) i ni"
chapter = "Pravily napisańnia razam, praz zlučok i asobna"
section = "Arfahrafija"
weight = 40
draft = false
+++

1. __Nie__ (__nia__) pišacca razam:
<br>kali biez __nie__ (__nia__) slova nie ŭžyvajecca: _niebaraka_, _nieruš_, _niesluch_, _nievuk_, _niemaŭlia_, _nievidzimka_, _niezabudka_, _niečyść_, _nieliudzim_, _niechryść_, _niadzielia_, _niaviestka_, _niahoda_, _niastača_, _niabyt_, _niavier’je_, _niazhreba_, _niadbaĺstva_; _nienavidzieć_, _niepakoicca_, _niezdarovicca_, _niedamahać_, _niamožacca_, _niavolić_; _niepachisny_, _nieparušny_, _niezabyŭny_, _nieliudzimy_, _niechliamiažy_, _niečuvany_; _niaspynna_, _niaŭciam_, _niaščadna_, _nieĺha_, _niama_;
<br>z nazoŭnikami, kali admoŭje prydaje slovu biez hetaj čaścicy značeńnie supraćpastaŭlieńnia, admaŭlieńnia: _nieśpiecyjalist_, _niečalaviek_, _niemietal_, _niatermin_, _nielinhvist_ i inš., napryklad: _roźnica pamiž terminami i niaterminami_, _kniha pryznačana ŭ asnoŭnym dlia nieśpiecyjalistaŭ_, _nielinhvistu hetyja terminy mohuć być nieznajomyja_;
<br>z prymietnikami i prymietnikavymi prysloŭjami na __-o__ (__-a__), kali spalučeńnie ich z __nie__ služyć nie dlia admaŭlieńnia jakoha-niebudź paniaćcia, a dlia vyražeńnia novaha, supraćliehlaha paniaćcia: _nievysoki_ (niźki), _niešyroki_ (vuźki), _niedalioki_ (bliźki), _niespakojny_ (jaki chvaliujecca), _nievialiki_ (maly), _nieliehaĺna_ (padpoĺna, skryta), _niamnoha_ (mala) i inš., a taksama z prysloŭjem _niajnačaj_ (abaviazkova). Najaŭnaść pajaśniaĺnych sloŭ, jak pravila, nie ŭplyvaje na napisańnie razam __nie__ z prymietnikami: _nieznajomy nam aŭtar_, _nieviadomyja navucy fakty_, _niepryhodny dlia budoŭli materyjal_, _niapraviĺnyja ŭ mnohich adnosinach vyvady_;
<br>u dziejasloŭnaj prystaŭcy __nieda-__, jakaja abaznačaje nieadpaviednaść patrebnaj normie: _niedaličvać_ (mieć mienš, čym treba), _niedaaceńvać_ (aceńvać nižej, čym naliežyć), _niedavažvać_ (advažvać mienš, čym patrabujecca), _niedahliedzieć_ (dzicia), _niedavykanać_ (vykanać mienš za normu), _niedamiervać_ (admiervać mienš, čym treba). Ad dziejaslovaŭ z prystaŭkaj __nieda-__ adroźnivajucca dziejaslovy z prystaŭkaj __da-__, jakija spalučajucca z __nie__ i abaznačajuć nie daviedzienaje da kanca dziejańnie: _nie davučycca da kanca_, _nie dačakacca ciabie_, _nie daskočyć da bieraha_, _nie dasiadzieć da kanca_, _nie dahliadzieć fiĺm_;
<br>z dziejeprymietnikami, pry jakich adsutničajuć pajaśniaĺnyja slovy ci supraćpastaŭlieńnie: _nieasušanyja_ (baloty), _nieržaviejučaja_ (staĺ), _niečakany_ (prychod), _nieprybrany_ (pakoj), _niezačynienyja_ (dźviery)_, _niachodžanaja_ (ściežka); alie: _nie zasiejanaje žytam polie_, _nie asušanyja da hetaha času baloty_. __Nie__ (__nia__) pišacca razam z poŭnymi dziejeprymietnikami i prymietnikami pry najaŭnaści pry ich sloŭ _vieĺmi_, _nadta_, _zusim_, _vykliučna_, _absaliutna_, _niezvyčajna_ i inš.: _vieĺmi nieabdumany ŭčynak_, _vykliučna niespryjaĺnaje nadvor’je_, _absaliutna nieprymaĺnaja prapanova_, _zusim niakiepski vynik_, _nadta nialaskavy pryjom_;
<br>z zajmieńnikami, kali na čaścicu __nie__ padaje nacisk i pamiž __nie__ i zajmieńnikam niama prynazoŭnika, i z padobnymi zajmieńnikavymi prysloŭjami: _nie&#769;chta_, _nie&#769;šta_, _nie&#769;kaha_, _nie&#769;čaha_, _nie&#769;kamu_, _nie&#769;čamu_; _nie&#769;jki_, _nie&#769;jčy_, _nie&#769;kali_, _nie&#769;kudy_, _nie&#769;jak_, _nie&#769;kaĺki_, _nie&#769;dzie_, _nie&#769;adkuĺ_; alie: _nie adkuĺ_, _nie adtuĺ_ (pry nacisku na zajmieńnikavym prysloŭi);
<br>u prysloŭjach: _niečakana_, _nieabsiažna_, _nieŭzabavie_, _niezadoŭha_, _nieŭpapad_, _niepadaliok_, _nieŭzamietku_, _niaŭciam_, _niechacia_, _nieĺha_; u prynazoŭniku _niahliedziačy na_; u čaścicach _niaŭžo_, _niachaj_, postfiksie __-niebudź__ (_jak-niebudź_, _chto-niebudź_) i slovie _niama_.

2. __Nie__ pišacca asobna:
<br>z dziejaslovami i dziejeprysloŭjami: _nie bačyŭ_, _nie viedaŭ_, _nie budu rabić_, _nie biary_, _nie rabi_, _nie kuryć_; _nie viedajučy kudy_; _rabić nie śpiašajučysia_; _skazać nie padumaŭšy_;
<br>sa slovami inšych čaścin movy, kali jość abo padrazumiavajecca supraćpastaŭlieńnie: _nie ščaście, a adno hora z vami_; _liuboha kolieru, toĺki nie žoŭtaha_; _zachodzić da nas, alie nie časta_; _nie dva – boĺš_; _nie kamu, a vam budzie liepš_; _nie paškodžany, alie nie pracuje niešta_; _vada nie haračaja – liedź cioplaja_; _nie dalioka – zusim blizka_;
<br>z poŭnymi dziejeprymietnikami, kali pry ich jość pajaśniaĺnyja slovy: _da kanca nie vyrašanaje pytańnie_, _nie pakinutaja biez uvahi parada_, _daŭno nie stryžany_, _calkam nie ŭpeŭnieny_;
<br>z dziejeprymietnikami ŭ karotkaj formie: _u pakoi (bylo) nie prybrana_, _tvaje pravy (byli) nie parušany_, _dźviery nie začynieny_;
<br>z prymietnikami, prysloŭjami, kali ŭ jakaści pajaśniaĺnaha slova vystupaje zajmieńnik abo zajmieńnikavaje prysloŭje, jakija pačynajucca z __ni__: _nikomu nie patrebny_, _nichto nie halodny_, _ni da čaho nie zdoĺny_;
<br>z prymietnikami i prysloŭjami z pajaśniaĺnym slovam, jakoje maje acenačnaje značeńnie jakaści: _dalioka nie liepšy vynik_, _siońnia dzień zusim nie horšy za minuly_, _nie śpiely jašče jablyk_;
<br>z niaźmiennymi slovami _nie treba_, _nie varta_, _nie škoda_, _nie suprać_, jakija vystupajuć u jakaści vykaźnika;
<br>z usimi slovami, častki jakich pišucca praz zlučok: _pastupiŭ nie pa-siabroŭsku_, _zrobliena nie pa-liudsku_, _nie navukova-papuliarny fiĺm_;
<br>asobna pišucca častki vyrazu __nie raz__: _Nie raz prychodzilasia jamu chadzić praz hety lies_;
<br>u zvarotach _nie chto inšy, jak_; _nie što inšaje, jak_; _nie chto inšy, a_; _nie što inšaje, a_, u skladzie jakich jość adnosnyja zajmieńniki __chto__, __što__ i aznačaĺny zajmieńnik __inšy__ (_chto inšy_, _što inšaje_), jakija ŭ spalučeńni z __nie__ z’jaŭliajucca admaŭlieńniem ich sumiesnaha značeńnia: _nie chto inšy ŭziaŭ, jak jon_; _nie chto inšy, a toĺki jon_; _heta nie što inšaje, jak vapna_; _heta nie što inšaje, a toĺki niejki źviarok prašmyhnuŭ_; alie: _nichto inšy nie byŭ, toĺki jon_; _ništo inšaje nie cikavić jaho, adno toĺki knihi_.

3. __Ni__ pišacca razam:
<br>u zajmieńnikach, kali __ni__ nie addzieliena ad zajmieńnika prynazoŭnikam: _nichto_, _ništo_, _nikoha_, _ničoha_, _nijaki_, _ničyj_, _nijakamu_, _ničyjho_, _ničyim_; alie: _ni ŭ koha_, _ni ŭ jakim_, _ni ŭ jakija_, _ni da čaho_, _ni da kaho_;
<br>u prysloŭjach _nikoli_, _nidzie_, _nikudy_, _niadkuĺ_, _nijak_, _nikoĺki_, _ničuć_, a taksama ŭ vytvornych slovach: _ničyjny_, _ništavaty_, _nijakavata_, _nijakavataść_;
<br>u slovie _niby_ (_nibyta_).

4. __Ni__ pišacca asobna pierad vykaźnikam u dadanych častkach skladanych skazaŭ, kali služyć dlia ŭzmaćnieńnia śćviardžaĺnaha značeńnia: _Dzie b ni byŭ ja, Minskam hanarusia_; a taksama va ŭstojlivych uzmaćniaĺnych zvarotach: _što ni kažy_; _z kim by to ni bylo_; _što b tam ni bylo_.