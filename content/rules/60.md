+++
title = "Pravily pastanoŭki dvukrop’ja"
chapter = "Dvukrop’je"
section = "Punktuacyja"
weight = 60
draft = false
+++

1. Dvukrop’je stavicca pierad pieraličeńniem adnarodnych člienaŭ, kali pierad imi jość abahuĺniaĺnaje slova (zajmieńnik, prysloŭje, nazoŭnik) abo slovy __napryklad__, __a imienna__.
<br>Napryklad:
<blockquote>_Naohul jaje [nastaŭnicu] liubili ŭsie: vučni, nastaŭniki, kalhaśniki_ (I. Šamiakin).</blockquote>
<blockquote>_Usie byli apranuty pa-śviatočnamu: čyścieńka i pryhoža_ (Ja.Kolas).</blockquote>
<blockquote>_Na pryhumieńni, poruč z sadam, pavieć z humnom stajala radam, a pad pavietkaju prylady: vazok, kaliosy, panarady, staryja sani, vosi, koly i vuĺliaŭ niekaĺki na pčoly..._ (Ja.Kolas).</blockquote>
<blockquote>_Na ŭrokach movy pravodziacca roznyja vidy rabot, napryklad: dyktanty, sačynieńni, pierakazy i inš._</blockquote>

2. U aficyjnych papierach, dakumientach, u navukovych pracach, zredku ŭ mastackich tekstach dvukrop’je pierad adnarodnymi člienami stavicca i tady, kali pierad imi adsutničaje abahuĺniaĺnaje slova.
<br>Napryklad:
<blockquote>_Da zajavy prykladajucca: ... ._</blockquote>
<blockquote>_Na naradzie prysutničali: ... ._</blockquote>
<blockquote>_Vučylišča rychtuje: tokaraŭ, śliesaraŭ ... ._</blockquote>

3. Dvukrop’je stavicca pierad pieraličeńniem adnarodnych aznačeńniaŭ, jakija vyražany prymietnikam abo nazoŭnikam ci zajmieńnikam i adnosiacca da pajaśniaĺnaha papiaredniaha nazoŭnika.
<br>Napryklad:
<blockquote>_Vialasia zvyčajnaja razmova znajomych liudziej u pieršyja chviliny sustrečy: pra nadvor’je, pra zdaroŭje, pra naviny._</blockquote>

4. Kali adnarodnymi člienami z papiarednim abahuĺniaĺnym slovam skaz nie zakančvajecca, to pierad imi stavicca dvukrop’je, a paślia ich – praciažnik.
<br>Napryklad:
<blockquote>_Rybackaja snaść: sietka, nieratki, vudy – byla admyslovaja ŭ dziadźki Marcina_ (Ja.Kolas).</blockquote>
<blockquote>_Baćka prybraŭ z voza ŭsio: pluh, baranu, miaški z buĺbaj – i ŭvajšoŭ u chatu_ (M.Zarecki).</blockquote>

5. Dvukrop’je stavicca pierad adnarodnymi člienami, jakija tlumačać, udakladniajuć značeńnie papiarednich sloŭ.
<br>Napryklad:
<blockquote>_Na skorym časie raničkoju Alieś u kiepskim byŭ nastroi: chadziŭ, burčaŭ, nie zmoŭčvaŭ mamie, usio dahary viarnuŭ nahami_ (Ja.Kolas).</blockquote>
<blockquote>_Jana ŭzialasia za rabotu: nabrala biaremia droŭ, uniesla ŭ chatu i, zapaliŭšy hazoŭku, stala klaści ich u pieč_ (K.Čorny).</blockquote>

6. Dvukrop’je stavicca pamiž častkami biazzlučnikavaha skladanaha skaza, kali ŭ druhoj častcy raskryvajecca źmiest ci ŭkazvajecca pryčyna taho, pra što havorycca ŭ papiaredniaj častcy.
<br>Napryklad:
<blockquote>_Aŭhinia puskajecca na chitraść: jana kruta viernie svoj čovien napierarez Martynavamu čoŭnu_ (Ja.Kolas).</blockquote>
<blockquote>_Jana damahlasia svajho: stalovaja ŭžo krasavalasia žoŭtaj strachoju_ (P.Broŭka).</blockquote>
<blockquote>_Alie pahavaryć jamu tak i nie ŭdalosia: haspadynia zaprašala haściej za stol_ (Ja.Kolas).</blockquote>

7. Dvukrop’je moža stavicca pamiž tryma častkami biazzlučnikavaha skladanaha skaza, u jakim kožnaja nastupnaja častka ŭ adnosinach da papiaredniaj abaznačaje pryčynu, vyražaje ŭdakladniaĺna-tlumačaĺnaje značeńnie i inš.
<br>Napryklad:
<blockquote>_Alie sprava tut nie ŭ časie byla: niedavierlivyja zalacincy druhoje mieli ŭ dumkach: kab nie prybraŭ časam hety instruktar i sad, i aharod, i sienakos_ (Ja.Kolas).</blockquote>
<blockquote>_Prašu: choć raz zadumajciesia, liudzi: na što my tracim liepšyja hady?_ (A.Bačyla).</blockquote>

8. Dvukrop’je stavicca pamiž dźviuma častkami biazzlučnikavaha skladanaha skaza, pieršaja z jakich zakančvajecca dziejaslovami __bačyć__, __hliadzieć__, __razhliedziecca__, __čuć__, __adčuć__, __adčuvać__, __zaŭvažyć__, __zrazumieć__, __viedać__, __vieryć__, __kazać__, __razumieć__ i inš., pry dapamozie jakich ukazvajecca, što daliej budzie iści paviedamlieńnie pra jaki-niebudź fakt, padzieju, z’javu i pad.
<br>Napryklad:
<blockquote>_[Zosia] zaŭvažyla: Janka ŭžo tam, za vušakom dźviarej_ (H.Dalidovič).</blockquote>
<blockquote>_Praz tuman razhliedzieŭsia ciapier ja: nad palianaj žoŭknie poŭny miesiac_ (M.Lužanin).</blockquote>
<blockquote>_Adnym slovam skazać, usie bačyli: jana i pryhožaja, i ŭdalaja_ (K.Čorny).</blockquote>
<blockquote>_Niachaj usio heta pieśnia nahadala, alie ja vieru: ustanie horad moj_ (M.Tank).</blockquote>
<blockquote>_Alieś zrazumieŭ: niervovaść Kastusia moža sapsavać spravu_ (U.Karatkievič).</blockquote>
<blockquote>_Praz vokny vidać: na ŭschodzie razharajecca ranica_ (M.Lupsiakoŭ).</blockquote>

9. Dvukrop’je stavicca paślia skazaŭ abo sloŭ, jakija ŭvodziać u tekst prostuju movu.
<br>Napryklad:
<blockquote>_Lahodnieńka ŭmieje havaryć dzied Paval: «Nie chadzi ty, Ahatka, dalioka»_ (Ja.Kolas).</blockquote>
<blockquote>_Cicha šepčuć za parkanam dzieci: «Vuń novaja nastaŭnica idzie»_ (S.Hrachoŭski).</blockquote>
<blockquote>_Raja prapanavala: «Chlopcy, dziaŭčaty! Davajcie naviedajem Danilu Platonaviča!»_ (I.Šamiakin).</blockquote>