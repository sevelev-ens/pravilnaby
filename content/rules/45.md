+++
title = "Pravily pastanoŭki šmatkrop’ja"
chapter = "Šmatkrop’je"
section = "Punktuacyja"
weight = 45
draft = false
+++

1. Šmatkrop’je stavicca ŭ kancy apaviadaĺnaha skaza dlia abaznačeńnia niezakončanaści vykazvańnia.
<br>Napryklad:
<blockquote>_Niama Chatyni... Zvoniać toĺki zvany_ (R.Mačuĺski).</blockquote>
<blockquote>_I zmoŭkli abodva nadoŭha, dumali kožny pra svajo..._ (B.Sačanka).</blockquote>
<blockquote>_Bielaruś, Bielaruś, ni kanca, ni kraju..._ (Ja.Bryĺ).</blockquote>
<blockquote>_Naprava budzie liśćviany liasok. Za im vioska Jamščyna. Za Jamščynaj prosta daroha na poŭdzień. Adličyš pa darozie dźvie pieršyja vioski..._ (K.Čorny).</blockquote>
<blockquote>_Liudzi jeździać, a ty..._ (Ja.Bryĺ).</blockquote>

2. Šmatkrop’je stavicca paślia apošniaha slova pieraličeńnia, kali jano abryvajecca.
<br>Napryklad:
<blockquote>_U hetym kutku mižrečča niekaĺki viosak majuć nazvu Rudnia: Rudnia Marymonava, Rudnia Kamienieva..._ (I. Šamiakin).</blockquote>
<blockquote>_Jość kuliamioty, jość aŭtamaty. I šabli, karabiny..._ (B.Sačanka).</blockquote>
<blockquote>_Čujecca homan mnie śpielaje nivy, cichaja žaĺba palioŭ, liesu vysokaha šum-hud ščaślivy, pieśnia mahutnych duboŭ..._ (Ja.Kolas).</blockquote>

3. Šmatkrop’je stavicca dlia abaznačeńnia niečakanych pierapynkaŭ, pieraryvistaści ŭ maŭlieńni, što ŭźnikajuć u vyniku pieražyvańniaŭ, chvaliavańnia čalavieka abo pošuku sposabu vyražeńnia dumki.
<br>Napryklad:
<blockquote>_– Ja... tak... chlopiec... padarožny, praz siabie sam... Ja... ničyj! – i pry hetym aściarožna jon [Symon] zirnuŭ na dziedaŭ kij_ (Ja.Kolas).</blockquote>
<blockquote>_Ja chacieŭ skazać, što my... siońnia... nie sustrakajemsia..._ (I. Mieliež).</blockquote>
<blockquote>_Čakaj, jak ža jaje [nastaŭnicu] zvali... Hm, Liudmila Ryhoraŭna... Liudmila Ryhoraŭna Kapuckaja... Zdajecca, zusim niadaŭna toje ŭsio bylo... A koĺki čaho pieražyta!.._ (B.Sačanka).</blockquote>
<blockquote>_A Sava skazaŭ koratka i prosta: «Dlia mianie, choć zaraz...» – «Ničoha... – pierabiŭ Paddubny. – Toĺki kanśpiracyja... prašu... Aściarožna. Vyvučajcie svaich liudziej...»_ (P.Piestrak).</blockquote>
<blockquote>_– Antośka!.. rodny moj! kanaju... pierahareŭ, adstaŭ, źnikaju... Viadzi ž ty rej, viadzi... adzin... jak liepšy brat, jak rodny syn_ (Ja.Kolas).</blockquote>
<blockquote>_– Ja spužaŭsia?! – razharačyŭsia Liavon. – Ja spuž…_ (Z.Biadulia).</blockquote>

4. Šmatkrop’je stavicca ŭ pačatku, u siaredzinie, u kancy cytaty, kab pakazać, što ŭ hetych miescach prapuščany slovy.
<br>Napryklad:
<blockquote>_K.Krapiva, raskryvajučy sutnaść satyryčnych tvoraŭ, adznačaje: «...rezanans satyryčnaha tvora... zaliežyć ad značnaści ab’jekta, na jaki hety tvor nakiravany»._</blockquote>
<blockquote>_Doŭhi čas siabroŭskija adnosiny źviazvali I.Šamiakina z I.Mieliežam. «Biezumoŭna, žyvučy pa-susiedsku, – uspaminaje jon, – my časta zahliadvali adzin da adnaho i viali cikavyja litaraturnyja razmovy, boĺš spakojnyja, hlybokija, čym našy kaliektyŭnyja dysputy...»._</blockquote>
<blockquote>_I.Šamiakin uspaminaje: «Plienum... nadzvyčaj uzbahaciŭ mianie»_ (V.Kavalienka).</blockquote>

5. U lieksikahrafičnych pracach pry propusku častki cytaty-iliustracyi zvyčajna staviacca dźvie kropki.
<br>Napryklad:
<blockquote>__BARViEĆ__, –vieje; niezak. Toje, što i b a r v a v je c i (u 2 znač. ). _Hryvy kančalisia trochi navoddaĺ, a za imi.. barvieli ŭ hustoj zielieni pliamy ŭžo čyrvonych asinak._ Karatkievič (Tlumačaĺny sloŭnik bielaruskaj movy).</blockquote>

6. Kali skaračajecca cytata, u kancy jakoj pavinien stajać pytaĺnik abo kličnik, to hetyja znaki staviacca paślia dźviuch kropak.
<br>Napryklad:
<blockquote>_Hej! uźviejcie svaim kryĺliem, arlianiaty, bujna, burna..!_ (Ja.Kupala).</blockquote>
<blockquote>Paraŭn.: _Hej! uźviejcie svaim kryĺliem, arlianiaty, bujna, burna, na minulych dzion mahilie, nad sanlivaściu chaŭturnaj!_</blockquote>

7. Šmatkrop’je stavicca ŭ dyjalohu, kab pieradać maŭčańnie zamiest adkazu na zvarot surazmoŭcy.
<br>Napryklad:
<blockquote>_– Dyk što, pajšli?– zapytalasia dziaŭčynka.<br>
–...<br>
– Nu, čaho ty maŭčyš?_</blockquote>

8. Šmatkrop’je stavicca pamiž abzacami pry niečakanym pierachodzie ad adnaho plana apaviadańnia da druhoha.
<br>Napryklad:
<blockquote>_Jana byla jašče zusim maladaja, alie na tvary jaje liažaŭ adbitak pieražytaha. Cieśnieńkija marščynki sabralisia na jaje lbie i kalia rota, sinija kruhi byli pad vačyma, tvar uvieś byŭ zapeckany ziamlioj. Karocieńki rvany kažušok na joj taksama byŭ u ziamli..._</blockquote>
<blockquote>_Časavy raździeŭsia, nabraŭ u kvartu vady i staŭ umyvacca. Za im pamylisia jašče dva. Kabieta padniala halavu i paprasila dazvalieńnia pamycca_ (K.Čorny).</blockquote>
<br>Kali pierachod ad adnaho plana apaviadańnia da druhoha maje boĺš reźki charaktar, to šmatkrop’je stavicca ŭ kancy pieršaha abzaca i ŭ pačatku druhoha.
<br>Napryklad:
<blockquote>_Ci pomnić jana, što havaryla viasnoju? Tady ŭ sadzie bielaj pienaj z ružovymi praśvietami ćvili jablyni... Ćvili, kab za ŭsio lieta antonaŭki vyraśli, paśpieli, stali takimi, jak niekali jana kazala...</blockquote>
<blockquote>_...Uspomnila! Zirnula na Antona, uśmichnulasia, uziala samy boĺšy jablyk i padniesla da hub_ (I.Hramovič).</blockquote>

9. Šmatkrop’je moža stavicca paślia «nazoŭnaha temy».
<br>Napryklad:
<blockquote>_Chatyń... Mala chto čuŭ, musić, hetuju nazvu da vajny. Mala chto viedaŭ i samuju viosku, jakaja zhubilasia siarod liasoŭ i pahorkaŭ Lahojščyny._</blockquote>
<blockquote>_Maksim Bahdanovič... Karotki byŭ jaho žyćciovy viek. Jon vymiarajecca dvaccaćciu piaćciu hadami. Mnohija litaratary ŭ takim uzroście toĺki pačynajuć tvaryć. Jon ža – zakončyŭ_ (A.Bačyla).</blockquote>