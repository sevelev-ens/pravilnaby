+++
title = "Sufiksy"
chapter = "Pravapic niekatorych marfiem"
section = "Arfahrafija"
weight = 23
draft = false
+++

1. Pieravažnaja boĺšaść zapazyčanych dziejaslovaŭ užyvajecca z sufiksam __-ava-__ (__-java-__): _dehradavać_, _faĺsifikavać_, _aryjentavać_, _prahnazavać_, _balansavać_, _cytavać_, _analizavać_, _iranizavać_, _kuĺtyvavać_, _kantaktavać_, _planavać_, _hrupavać_, _nacyjanalizavać_, _pryvatyzavać_, _deklaravać_, _likvidavać_, _aklimatyzavać_, _pierafrazavać_, _kvalifikavać_, _infarmavać_, _urbanizavać_, _katalizavać_, _funkcyjanavać_, _vajenizavać_, _kantraliavać_, _typizavać_, _parazitavać_, _finansavać_, _tyražavać_, _ihnaravać_, _reahavać_, _kansuĺtavać_, _prafiliavać_, _anhažavać_, _niervavać_, _abstrahavać_, _impartavać_, _debatavać_, _debiutavać_, _inśpiektavać_, _ekspartavać_, _rekanstrujavać_, _dyskutavać_, _pravakavać_, _finišavać_.

2. Dziejasloŭny sufiks __-irava-__ (__-yrava-__) užyvajecca:
<br>kali biez hetaha sufiksa ŭźnikaje amanimija dziejaslovaŭ z dziejaslovami z sufiksam __-ava-__ (__-java-__): _buksiravać_ – _buksavać_, _paradziravać_ – _paradavać_, _viziravać_ – _vizavać_, _budziravać_ – _budavać_, _haziravać_ – _hazavać_, _kamandziravać_ – _kamandavać_, _paziravać_ – _pazavać_, _pasiravać_ – _pasavać_, _tušyravać_ – _tušavać_, _paryravać_ – _paravać_, _paniravać_ – _panavać_, _farmiravać_ – _farmavać_, _apaniravać_ – _apanavać_;
<br>kali dziejasloŭ biez __-ir-__ (__-yr-__) hubliaje svaju farmaĺnuju i siemantyčnuju akreślienaść: _šakiravać_, _bisiravać_, _braviravać_, _harmaniravać_, _drapiravać_, _labiravać_, _hrasiravać_, _kuryravać_, _laviravać_, _dekaryravać_, _sierviravać_, _fantaziravać_, _lakiravać_, _študziravać_, _musiravać_, _tatuiravać_ i inš.;
<br>kali dziejasloŭ maje vuzkaterminalahičnaje značeńnie: _manciravać_, _pasiviravać_, _aksidziravać_, _zandziravać_, _dekaciravać_, _staliravać_, _dempfiravać_, _juziravać_, _juściravać_, _parafiravać_, _dyfundziravać_.
<br>U niekatorych vypadkach paralieĺna ŭžyvajucca dźvie formy: _demaśkiravać_ – _demaskavać_, _akupiravać_ – _akupavać_, _kursiravać_ – _kursavać_, _kaĺkiravać_ – _kaĺkavać_, _baziravać_ – _bazavać_.

3. Sufiks __-ava-__ (__-java-__) pišacca ŭ nieaznačaĺnaj formie i formach prošlaha času tych dziejaslovaŭ, jakija ŭ pieršaj asobie adzinočnaha liku hubliajuć hety sufiks i zakančvajucca na __-uju__ (__-juju__): _halasuju_ – _halasavać_, _halasavaŭ_, _halasavala_, _halasavali_, _načuju_ – _načavać_, _čarhuju_ – _čarhavać_, _maliuju_ – _maliavać_, _kamanduju_ – _kamandavać_, _pakutuju_ – _pakutavać_, _daślieduju_ – _daśliedavać_, _buduju_ – _budavać_, _rekamienduju_ – _rekamiendavać_, _charaktaryzuju_ – _charaktaryzavać_.

4. Sufiks __-iva-__ (__-yva-__) pišacca ŭ nieaznačaĺnaj formie i asabovych formach ciapierašniaha času dziejaslova, a taksama ŭ formach prošlaha času niezakončanaha tryvańnia paślia źbiehu zyčnych, apošni z jakich __l__, __r__ abo __n__: _padkreślivać_, _padkreślivaju_, _padkreślivaŭ_, _padkreślivali; padtrymlivać_, _adyhryvać_, _vyvietryvać_, _zapeŭnivać_, _adroźnivać_.

5. Sufiks __-va-__ pišacca ŭ astatnich vypadkach: _vykonvać_, _vykonvaju_, _vykonvaŭ_, _vykonvali; adkazvać_, _vymiešvać_, _admiervać_, _zakančvać_, _zahadvać_, _adorvać_, _razbeščvać_, _padstreĺvać_, _razdumvać_, _zavajoŭvać_, _zaciarušvać_, _dahuĺvać_, _raźmiarkoŭvać_, _zabintoŭvać_, _raśpiloŭvać_.
<br>U dziejaslovach _vyjhravać_ i _prajhravać_ pišacca sufiks __-ava-__.

6. Kali nieaznačaĺnaja forma dziejaslova zakončanaha tryvańnia zakančvajecca na __-ić__ abo __-jać__ z papiaredniaj halosnaj, to ŭ niezakončanym tryvańni pierad sufiksam __-va-__ pišacca __j__: _utaić_ – _utojvać_, _supakoić_ – _supakojvać_, _zasvoić_ – _zasvojvać_, _uzbroić_ – _uzbrojvać_, _napaić_ – _napojvać_, _sklieić_ – _skliejvać_, _abnadzieić_ – _abnadziejvać; zasiejać_ – _zasiejvać_, _abśmiajać_ – _abśmiejvać_, _zapajać_ – _zapajvać_, _nastajać_ – _nastojvać_.

7. Sufiks __-jen-__ pišacca ŭ dziejeprymietnikach, utvoranych ad dziejaslovaŭ na __-ić__, __-ci__: _adčynieny_, _vybielieny_, _zhublieny_, _supakojeny_, _spojeny_, _nakormlieny_, _kuplieny_, _spahanieny_, _skryŭlieny_, _zapylieny_, _dazvolieny_, _zroblieny_, _paznajomlieny_, _asilieny_, _zakliejeny_, _spalieny_, _śchilieny_, _raziaŭlieny_, _prastrelieny_; _źviezieny_, _pryniesieny_, _rastresieny_, _zaviedzieny_, _spradzieny_, _pakradzieny_, _apliecieny_, _miecieny_.

8. Pry čarhavańni ŭ asnovie dziejaslova [s’] – [š], [z’] – [ž], [c’] – [č], [dz’] – [dž] u dziejeprymietnikach pišacca sufiks __-an-__: _nasić_ – _nošany_, _urazić_ – _uražany_, _zaprasić_ – _zaprošany_, _krucić_ – _kručany_, _apiaredzić_ – _apiaredžany_.

9. Spalučeńnie halosnaj __ja__ dziejasloŭnaj asnovy z sufiksam dziejeprymietnikaŭ __-n-__ pišacca ŭ tych dziejeprymietnikach, jakija ŭtvorany ad dziejaslovaŭ na __-jać-__: _pasiejany_, _raźviejany_, _zmuliany_, _ablajany_, _abstraliany_, _pavydumliany_, _abmianiany_ (ad _abmianiać_).

10. Sufiks __-jec-__ (__-ac-__) pišacca ŭ nazoŭnikach mužčynskaha rodu. Pry źmianieńni slova halosny vypadaje: _akrajec_, _indyjec_, _raziec_, _iściec_ (rodny sklon _istca_), _plyviec_, _mściviec_, _viaskoviec_, _karmiliec_, _udaliec_, _bajec_, _bieĺhijec_, _nieznajomiec_, _kańkabiežac_, _avarac_, _zaparožac_.

11. Sufiks __-ic-__ (__-yc-__) pišacca ŭ nazoŭnikach žanočaha rodu i biehlaha halosnaha nie maje: _vakolica_, _patylica_, _spadarožnica_, _mścivica_, _karmilica_, _roźnica_, _kirylica_, _knižyca_.

12. Pamianšaĺna-laskaĺny sufiksaĺny komplieks __-ičk-__ (__-yčk-__) pišacca ŭ nazoŭnikach žanočaha rodu, jakija ŭtvarylisia ad sloŭ z finaĺliu __-ic-__ (__-yc-__): _lieśvička_, _krynička_, _sunička_, _zavušnička_, _zapaĺnička_, _palička (ad _palica_), _siastryčka_.
<br>U astatnich vypadkach pišacca pamianšaĺna-laskaĺny sufiksaĺny komplieks __-ječk-__ (__-ačk-__): _dziadziečka_, _buteliečka_, _lialiečka_, _ciotačka_, _halovačka_, _bulačka_, _palačka_ (ad _palka_), _rečačka_, _kuračka_ (ad _kurka_), _kačačka_, _božačka_, _vušačka_, _Soniečka_, _Voliečka_, _Vaniečka_, _Ženiečka_, _Ściopačka_, _Natašačka_, _Hannačka_.

13. Sufiks __-ak-__ (__-jek-__) pišacca nie pad naciskam u nazoŭnikach, jakija va ŭskosnych sklonach hubliajuć sufiksaĺnaje __a__ ci __je__: _sšytak_ – _sšytka_, _pasynak_ – _pasynka_, _kalasočak_ – _kalasočka_, _doždžyčak_ – _doždžyčku_, _pryciemak_ – _pryciemku_, _alovak_ – _aloŭka_, _pierašyjek_ – _pierašyjka_.

14. Sufiksy __-ik-__ (__-yk-__), __-nik-__, __-čyk-__ pišucca niaźmienna va ŭsich formach sloŭ: _konik_ – _konika_, _stolik_ – _stolika_, _chlopčyk_ – _chlopčyka_, _doždžyk_ – _doždžyku_, _vožyk_ – _vožyka_, _tearetyk_ – _tearetyka_, _spadarožnik_ – _spadarožnika_, _pieŭnik_ – _pieŭnika_, _daradčyk_ – _daradčyka_.

15. Sufiks __-jeń-__ (__-ań-__) va ŭskosnych sklonach u adnych nazoŭnikach zachoŭvaje halosny, u druhich jaho hubliaje: _vusień_ – _vusienia_, _pramień_ – _pramienia_; alie: _vučań_ – _vučnia_, _ščebień_ – _ščebniu_, _valasień_ – _valaśnia_. Časam dapuskajucca abiedźvie formy: _kipień_ – _kipieniu_ i _kipniu_.

16. Sufiksy __-čyk-__ (__-čyc-__) i __-ščyk-__ (__-ščyc-__) užyvajucca pry ŭtvareńni nazoŭnikaŭ, jakija nazyvajuć liudziej pavodlie zaniatkaŭ.
<br>Sufiks __-čyk-__ (__-čyc-__) pišacca:
<br>kali ŭtvaraĺnaja asnova zakančvajecca na piaredniejazyčnyja __d__, __t__, __z__, __s__: _ab’jezdčyk_, _dakladčyk_, _daradčyca_, _naladčyk_, _rakietčyk_, _pierapliotčyca_, _liotčyk_, _hruzčyk_, _vozčyk_, _rezčyk_, _pierapisčyk_, _pierapisčyca_ (a taksama ŭ adpaviednych prymietnikach: _daradčyćki_, _pierapisčyćki_ i inš.);
<br>kali ŭ kancy ŭtvaraĺnaj asnovy adbyvajecca čarhavańnie [h] – [ž]: _pierabiahać_ – _pierabiežčyk_, _pierabiežčyca_, _pierabiežčyćki_, _niaboha_ – _niabožčyk_, _abciahvać_ – _abciažčyca_.
<br>Sufiks __-ščyk-__ (__-ščyc-__) pišacca:
<br>kali asnova zakančvajecca na sanornyja __r__, __l__, __m__, __n__, __j__: _zvarščyk_, _naborščyca_, _vuhaĺščyk_, _madeĺščyk_, _prybiraĺščyca_, _atamščyk_, _paromščyk_, _bietonščyca_, _zhonščyk_, _myjščyk_, _pajščyk_, _pajščyca_, _zabojščyk_ (a taksama ŭ adpaviednych prymietnikach: _naborščyćki_, _pajščyćki_ i inš.);
<br>paślia spalučeńniaŭ tych ža sanornych z nastupnymi __t__, __h__ utvaraĺnaj asnovy: _pracent_ – _pracentščyca_, _alimienty_ – _alimientščyk_, _alimientščyca_, _kobaĺt_ – _kobaĺtščyk_, _ciubinh_ – _ciubinhščyk_;
<br>kali ŭtvaraĺnaja asnova zakančvajecca na hubnyja zyčnyja __b__, __p__, __m__, __f__ i __ŭ__ (z __v__): _rubščyk_, _harderobščyca_, _apalubščyk_, _padkopščyk_, _skupščyk_, _skupščyca_, _paromščyk_, _litahrafščyk_, _buntaŭščyk_, _narychtoŭščyk_, _paliasoŭščyk_, _zabudoŭščyk_.

17. Z dapamohaj sufiksaŭ __-čyn-__ i __-ščyn-__ utvarajucca dźvie siemantyčna roznyja hrupy nazoŭnikaŭ: nazoŭniki sa značeńniem peŭnaj hramadskaj z’javy i nazoŭniki sa značeńniem rehijona, abšaru.
<br>Sufiks __-čyn-__ pišacca paślia ŭtvaraĺnych asnoŭ, što zakančvajucca na __d__ – __t__, __z__ – __s__, __ž__ – __š__, __dž__ – __č__: _skladčyna_ (_sklad-)_, _spadčyna_ (_spad-)_, _azijatčyna_ (_azijat-_), _saldatčyna_ (_saldat-_), _bratčyna_ (_brat-_), _staraśvietčyna_ (_-śviet-_), _kazaččyna_ (_kazak-_/_kazač-_), _rekrutčyna_ (_rekrut-_); _Valahodčyna_ (_valahod-_), _Brestčyna_ (_brest-_), _Navahrudčyna_ (_navahrud-_), _Noŭharadčyna_ (_noŭharad-_), _Suražčyna_ (_suraž-_), _Dobruščyna_ (_dobruš-_), _Niamieččyna_ (_niamiec-_/_niamieč-_), _Tureččyna_ (_turec-_/_tureč-_), _Dabružčyna_ (_dabruž-_), _Hluščyna_ (Hlusk: _hluch-_/_hluš-_), _Hreščyna_ (Hresk: _hrec-_/_hreš-_), _Polaččyna_ (Polack: _polat-_/_polac-_/_polač-_), _Sluččyna_ (Sluck: _sluc-_/_sluč-_).
<br>Sufiks __-ščyn-__ pišacca paślia ŭtvaraĺnych asnoŭ, što zakančvajucca na hubnyja __b__, __p__, __m__, __f__, __v__ abo sanornyja __n__, __r__, __l__, __j__, a taksama __ŭ__ (z __v__ abo __l__): _skupščyna_ (_skup-_), _ździeĺščyna_ (_ździeĺ-_), _nieliehaĺščyna_ (_nieliehaĺ-_), _partyzanščyna_ (_partyzan-_), _minuŭščyna_ (_minul-_/_minuŭ-_), _sub’jektyŭščyna_ (_sub’jektyv-_/_sub’jektyŭ-_), _litaraturščyna_ (_litaratur-_), _vajenščyna_ (_vajen-_), _kampaniejščyna_ (_kampaniej-_), _tarabarščyna_ (_tarabar-_), _tatarščyna_ (_tatar-_), _kancyliarščyna_ (_kancyliar-_), _papoŭščyna_ (_papov-_/_papoŭ-_), _chavanščyna_ (_chavan-_), _mitynhoŭščyna_ (_mitynhov-_/_mitynhoŭ-_), _cyhanščyna_ (_cyhan-_); _Braslaŭščyna_ (_braslaŭ-_), _Homieĺščyna_ (_homieĺ-_), _Hucuĺščyna_ (_hucuĺ-_), _Hrodzienščyna_ (_hrodzien-_), _Smalienščyna_ (_smalien-_), _Minščyna_ (_min-_), _Babrujščyna_ (_babruj-_), _Zeĺvienščyna_ (_zeĺvien-_), _Mahilioŭščyna_ (_mahilioŭ-_), _Viciebščyna_ (_vicieb-_).
<br>Sufiks __-ščyn-_ pišacca i tady, kali ŭtvaraĺnaja asnova zakančvajecca na zyčny z papiarednim sanornym: _intelihientščyna_ (_intelihient-_), _emihrantščyna_ (_emihrant-_), _Samarkandščyna_ (_samarkand-_).

18. U prymietnikach i prysloŭjach z laskaĺnym značeńniem:
<br>paślia miakkich zyčnych niezaliežna ad miesca nacisku pišacca sufiks __-jeńk-__: _krucieńki_, _malieńki_, _cichieńka_, _paŭniusieńka_, _utuĺnieńki_, _nizieńki_, _bielieńki_, _borździeńki_, _chucieńka_;
<br>paślia ćviordych zyčnych pad naciskam pišacca sufiks __-eńk-__, a nie pad naciskam __-ańk-__: _daraže&#769;ńki_, _stare&#769;ńki_, _charo&#769;šańki_, _śvie&#769;žańki_, _do&#769;brańki_, _hara&#769;čańki_.

19. Padvojenaje __nn__ pišacca ŭ sufiksaĺnaj marfiemie __-enn-__ (__-jenn-__) u prymietnikach z pavieličaĺnym značeńniem (_strašenny_, _zdaravienny_, _taŭścienny_, _chudzienny_, _vysačenny_), u prymietnikach z jakasna-adnosnym značeńniem (_dratvienny_, _brytvienny_, _dareformienny_, _abiedzienny_, _śviaščenny_, _vohnienny_).

20. Padvojenaje __nn__ pišacca na styku ŭtvaraĺnaj asnovy i sufiksa pamiž halosnymi:
<br>kali ŭtvaraĺnaja asnova zakančvajecca na __n__, a sufiks pačynajecca z hetaj ža litary: _dziońnik_, _imianińnik_, _siańnik_, _malińnik_, _vyhnańnik_, _dziańnica_, _abrańnica_, _padakońnik_, _końnik_, _konny_, _sasońnik_, _karcinny_, _dyvizijonny_, _hartanny_, _hlybinny_, _vinny_, _lietucienny_, _paddonny_, _vajenny_, _viasieńni_, _niaspynny_, _biassonny_, _ajčynny_, _biaźvinny_, _niezamienny_, _praścinny_, _drenny_, _dabračynny_, _parajonny_;
<br>kali asnova slova zakančvajecca na __nn__, a sufiks pačynajecca zyčnym __n__: _vanny_ (nabor), _mannyja_ (krupy);
u prymietnikach, utvoranych ad nazoŭnikaŭ na __-mia__: _imienny_, _imianny_, _pajmienny_, _pliemianny_, _stramianny_, _ciemianny_.
<br>Vykliučeńnie: _palymiany_.

21. Sufiksy __-sk-__ i __-stv-__ pišucca:
<br>kali ŭtvaraĺnaja asnova zakančvajecca na __s__, to na piśmie spalučeńnie __ss__ pieradajecca adnoj litaraj: _matrośki_, _ruśki_, _bielaruśki_, _chakaśki_, _papuaśki_, _tunhuśki_, _laośki_, _handuraśki_, _ueĺśki_, _adeśki_, _arzamaśki_, _viĺniuśki_, _čavuśki_, _kopyśki_, _palieśki_, _zalieśki_, _pruśki_, _tbiliśki_, _kutaiśki_, _tuniśki_, _eśkimośki_, _induśki_, _pielapanieśki_;
<br>kali ŭtvaraĺnaja asnova zakančvajecca na __d__, __z__, to spalučeńnie ich z sufiksaĺnym __s__ padajecca jak __ds__, __zs__: _horad_ – _haradśki_, _liud_ – _liudśki_, _hramada_ – _hramadstva_, _susied_ – _susiedśki_, _parachod_ – _parachodstva_, _biada_ – _biedstva_, _Biesiadź_ – _biesiadski; francuz_ – _francuźśki_, _Kaŭkaz_ – _kaŭkaźśki_, _Siliezija_ – _silieźśki_;
<br>u slovach, vytvornych ad asnoŭ slavianskaha pachodžańnia na __k__, spalučeńnie __k__ z sufiksaĺnym __s__ na piśmie pieradajecca jak __c__: _liaśnictva_, _mastactva_, _svajactva_, _spabornictva_, _harniaćki_, _kazaćki_, _kryžaćki_, _sakavićki_, _aśvietnićki_, _nahliadaĺnićki_, _slavaćki_, _haradoćki_, _bielastoćki_, _uladzivastoćki_, _čašnićki_;
<br>u slovach, utvoranych ad asnoŭ na __k__ nieslavianskaha pachodžańnia, na piśmie zachoŭvajecca spalučeńnie __ks__: _arynokśki_, _ńju-jorkśki_, _banhkokśki_, _buzulukśki_, _ciurkśki_, _karakśki_, _karakalpakśki_, _kviebiekśki_, _tadžykśki_, _uźbiekśki_;
<br>u prymietnikach, utvoranych ad hieahrafičnych nazvaŭ na __-ka__, __-ki__, zyčny __k__ (kali pierad im jość inšy zyčny) u kancy slova pierad sufiksam __-sk-__ źnikaje: _krupśki_ (Krupki), _dudzinśki_ (Dudzinka), _cierachoŭśki_ (Cierachoŭka), _jamajśki_ (Jamajka), _viaćki_ (Viatka); alie: _kasablankśki_;
<br>kali ŭtvaraĺny nazoŭnik zakančvajecca na litary __-sk__, to sufiks __-sk-__ źlivajecca z imi: _Pinsk_ – _pinśki_, _Hlusk_ – _hluśki_, _Novasibirsk_ – _novasibirśki_, _Damask_ – _damaśki_, _etrusk_ – _etruśki_; alie: _bask_ – _baskśki_;
<br>kali ŭtvaraĺnaja asnova slova zakančvajecca na __t__, __c__, __č__, a sufiks pačynajecca zyčnym __s__, to spalučeńni __ts__, __cs__, __čs__ na piśmie pieradajucca praz __c__ zhodna z vymaŭlieńniem: _ahienctva_, _balćki_, _braćki_, _advakaćki_, _saldaćki_, _labaranćki_, _parlamienćki_, _breśćki_, _biejrućki_, _pa-farmaliscku_, _pa-intelihiencku_, _vydaviectva_, _kraviećki_, _ivianiećki_, _prypiaćki_, _suećki_, _pa-spažyviecku_, _pa-kupiecku_, _tkaćki_, _baranavićki_, _paryćki_, _hrećki_ (arech), _skrypaćki_, _čytaćki_, _pa-dziavocku_;
<br>kali ŭtvaraĺnaja asnova slova zakančvajecca na __ž__, __š__, __ch__ (u tym liku i pry čarhavańni [h] – [ž], [ch] – [š]), a sufiks pačynajecca zyčnym __s__, to spalučeńni __žs__, __šs__ u ahuĺnych nazvach pieradajucca toĺki adnym __s__: _tavaryš_ – _tavarystva_, _charošy_ – _charastvo_, _mnoh_/_množ_ – _mnostva_, _uboh_/_ubož_ – _ubostva_, _boh_/_bož_ – _bośki_, _ptach_/_ptaš_ – _ptastva_, _naš_ – _naśki_, a taksama _kniažyć_ – _kniastva_. U niekatorych vypadkach napisańnie takich sloŭ vyznačajecca pa sloŭniku, čarhavańnie [h] – [ž], [ch] – [š] adsutničaje: _Buh_ – _buhśki_, _Haaha_ – _haahśki_, _Katanha_ – _katanhśki_, _kazach_ – _kazachśki_, _Ciurych_ – _ciurychśki_, _Karabach_ – _karabachśki_, _fielach_ – _fielachśki_, _šach_ – _šachśki_, _niŭch_ – _niŭchśki_, _Pieciarburh_ – _pieciarburhśki_;
<br>u prymietnikach, utvoranych ad ulasnych nazvaŭ i nazvaŭ narodaŭ, spalučeńni __žs__, __šs__ pieradajucca niaźmienna: _Niaśviž_ – _niaśvižśki_, _Suraž_ – _suražśki_, _Paryž_ – _paryžśki_, _Balchaš_ – _balchašśki_, _latyš_ – _latyšśki_, _čuvaš_ – _čuvašśki_, _Volh_/_Volž_ – _volžśki_, _čech_/_češ_ – _češśki_, _Prah_/_Praž_ – _pražśki_, _varah_/_varaž_ – _varažśki_.

22. Padvojenaje __cc__ pišacca:
<br>u infinityvie zvarotnych dziejaslovaŭ: _zmahacca_, _bracca_, _kupacca_, _vučycca_, _prasicca_, _imčacca_;
<br>u treciaj asobie adzinočnaha i množnaha liku zvarotnych dziejaslovaŭ: _zmahajecca_, _zmahajucca_, _biarecca_, _biarucca_, _kupajecca_, _kupajucca_, _vučycca_, _vučacca_, _prosicca_, _prosiacca_, _imčycca_, _imčacca_;
<br>u ličebnikach _adzinaccać_ – _dvaccać_, _tryccać_ i vytvornych ad ich: _adzinaccaty_, _dvaccatka_, _piatnaccacihadovy_.