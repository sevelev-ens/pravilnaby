+++
title = "Koska pamiž adnarodnymi člienami skaza"
chapter = "Koska ŭ prostym skazie"
section = "Punktuacyja"
weight = 46
draft = false
+++

1. Koskaj raździaliajucca adnarodnyja člieny skaza, jakija nie źviazany pamiž saboj zlučnikami.
<br>Napryklad:
<blockquote>_Źhinuli ściužy, marozy, miacielicy_ (Ja.Kupala).</blockquote>
<blockquote>_Naŭkola huŭ, hamaniŭ, mitusiŭsia saldacki natoŭp_ (V.Bykaŭ).</blockquote>
<blockquote>_Molada, choraša, zvonka śpiavaŭ harmanist_ (Ja.Bryĺ).</blockquote>
Nie z’jaŭliajucca adnarodnymi člienami i nie addzialiajucca adzin ad adnaho koskaj dva dziejaslovy ŭ adnoĺkavaj formie, jakija stajać pobač, utvarajučy ŭ sensavych adnosinach adno celaje typu: _Pajdu vaźmu._ _Pajści daviedacca._ _Vaźmi adniasi._ _Siadziem abmiarkujem._ _Ustań pahliadzi._

2. Raździaliajucca koskami dva abo niekaĺki prymietnikaŭ-aznačeńniaŭ, jakija adnosiacca da adnaho i taho slova ŭ skazie i charaktaryzujuć pradmiet z adnaho boku, h.zn. nazyvajuć padobnyja prykmiety adnaho pradmieta.
<br>Napryklad:
<blockquote>_Miakkija, laskavyja huki strojnym suhalośsiem palilisia pa pakoi_ (Ja.Kolas).</blockquote>
<blockquote>_Bielaruś, tvoj narod dačakajecca zalacistaha, jasnaha dnia..._ (M.Bahdanovič).</blockquote>
Raździaliajucca koskami aznačeńni, jakija abaznačajuć admietnyja adznaki roznych pradmietaŭ.
<br>Napryklad:
<blockquote>_Navučency himnazij majuć mahčymaść vyvučać niamieckuju, francuzskuju, ispanskuju, anhlijskuju litaratury._</blockquote>
Nie raździaliajucca koskami nieadnarodnyja prymietniki-aznačeńni.
<br>Napryklad:
<blockquote>_Nad daliokimi liasami źvisala tonkaja blakitnaja smuha_ (Ja.Kolas).</blockquote>
<blockquote>_Ja hliadžu na zialionaje roslaje žyta, na krutyja murožnyja ŭ luzie stahi_ (S.Hrachoŭski).</blockquote>
<blockquote>_Plyvie nad vierasam chvajovy dušny pach_ (P.Pančanka).</blockquote>
<blockquote>_Nastali karotkija tumannyja asieńnija dni_ (Ja.Kolas).</blockquote> 

3. Koskaj addzialiajucca adnarodnyja člieny skaza, jakija źviazvajucca pamiž saboj zlučnikami __a__, __alie__, __dy__ (u značeńni «alie»), __adnak__, __choć__, __toĺki__ i inš.
<br>Napryklad:
<blockquote>_Paŭliuk toĺki zirnuŭ, alie ničoha nie skazaŭ_ (Ja.Kolas).</blockquote>
<blockquote>_Sonca toĺki što ŭzyšlo, adnak pryhravala ŭžo davoli horača_ (E.Samujlionak).</blockquote>
<blockquote>_Holas jaho ŭžo byŭ amaĺ zvyčajny, toĺki chrypieŭ..._ (I.Šamiakin).</blockquote>
<blockquote>_I dziadźka byŭ rybak vydatny, choć boĺš uryŭkavy, pryvatny..._ (Ja.Kolas).</blockquote>
<blockquote>_Doždž byŭ mocny, dy karotki._</blockquote>

4. Koskaj addzialiajucca adnarodnyja člieny skaza, jakija źviazvajucca pry dapamozie parnych zlučnikaŭ __jak ... tak i__; __nie toĺki ... alie (a) i__; __kali nie ... to (dyk)__; __choć ... alie (a)__; __choć i nie ... zatoje (adnak)__; __nie to što ... alie__ i i inš.
<br>Napryklad:
<blockquote>_Pažar zaŭvažyli jak z barakaŭ, tak i z pasiolka_ (P.Piestrak).</blockquote>
<blockquote>_Maci jak niesla pateĺniu jaječni na stol, tak i zastyla z joju na paŭdarozie_ (I.Šamiakin).</blockquote>
<blockquote>_Kab nie to što skazać, alie i padumać nichto kiepskaha nie moh..._ (I.Mieliež).</blockquote>
<blockquote>_Jakub Kolas – paet, i paet nie toĺki ŭ svaich paemach, alie i ŭ prozie_ (B.Sačanka).</blockquote>

5. Koskaj addzialiajucca adzin ad adnaho adnarodnyja člieny skaza, jakija źviazvajucca pry dapamozie paŭtornych zlučnikaŭ __i ... i__, __dy ... dy__, __to ... to__, __ni ... ni__, __nie to ... nie to__, __ci ... ci__, __ci to ... ci to__, __abo (aĺbo) ... abo (aĺbo)__ i inš.
<br>Napryklad:
<blockquote>_Ja rad i soncu, i viaśnie, i doždžyku_ (Ja.Pušča).</blockquote>
<blockquote>_Paźbirać ich [liudziej] toĺki treba dy na dobruju darohu nastavić, dy dać im dobraha kamandzira_ (Ja.Kolas).</blockquote>
<blockquote>_Kascy iduć to hramadoju, to šnuram ciahnuć, čaradoju, to paasobku, to pa pary..._ (Ja.Kolas).</blockquote>
<blockquote>_Ni dalieč, ni čas nie zasloniać mnie rodnych baroŭ_ (Ja.Kolas).</blockquote>
<blockquote>_Potym čuvać ci to ptušyny ščebiet-pieraśvist, ci to viesnavoje buĺkańnie ručain_ (Ja.Bryĺ).</blockquote>

6. Kali paŭtornyja zlučniki __i ... i__, __ni ... ni__, __to ... to__ źviazvajuć slovy jak adnarodnyja častki ŭstojlivych (fraziealahičnych) vyrazaŭ, to ŭ ich pierad hetymi zlučnikami koska nie stavicca.
<br>Napryklad:
<br>_i dniom i nočču_, _i tudy i siudy_, _i śmiech i hrech_, _i śmiech i śliozy_, _i śmiech i hora_, _i skokam i bokam_, _i tak i siak_, _i tak i hetak_, _i tut i tam_, _i vašym i našym_, _i taki i hetaki_, _i ŭ chvost i ŭ hryvu_;
<br>_ni tak ni hetak_, _ni be ni me_, _ni sioje ni toje_, _ni z taho ni z siaho_, _ni ŭzad ni ŭpierad_, _ni žyvy ni miortvy_, _ni ryba ni miasa_, _ni kala ni dvara_, _ni dać ni ŭziać_, _ni mnoha ni mala_, _ni boĺš ni mienš_, _ni adtuĺ ni adsiuĺ_, _ni śviet ni zara_, _ni stać ni sieści_, _ni siela ni pala_, _ni sluchu ni duchu_, _ni skladu ni ladu_, _ni hnievu ni laśki_, _ni kanca ni kraju_, _ni svat ni brat_, _ni k sialu ni k horadu_, _ni ŭ kola ni ŭ miala_, _ni ŭ piać ni ŭ dziesiać_, _ni hroźbaj ni prośbaj_, _ni sporu ni ŭmalotu_, _ni domu ni lomu_;
<br>_to skokam to bokam_, _to siudy to tudy_, _to ŭzad to ŭpierad_, _to toje to sioje_, _to tak to siak_ i inš.

7. Nie addzialiajucca koskaj dva adnarodnyja člieny skaza, jakija źviazvajucca paŭtornymi zlučnikami, kali jany pavodlie sensu i intanacyi ŭtvarajuć adzinstva.
<br>Napryklad:
<blockquote>_Jak chmary zakryli i sonca i zory, pajšoŭ [Kalina] partyzanić da boru..._ (P.Broŭka).</blockquote>
<blockquote>_Vitaju ciabie ja i soĺliu i chliebam!_ (Ja.Kupala).</blockquote>
<blockquote>_I dzień i dva jany ŭ darozie_ (Ja.Kolas).</blockquote>
<blockquote>_Ci viasnoju ci ŭlietku šmat narodu na palietku_ (A.Rusak).</blockquote>

8. Koskaj raździaliajucca ŭsie adnarodnyja člieny skaza, kali papiarednija z ich źviazany pamiž saboj biez zlučnikaŭ, a nastupnyja – pry dapamozie paŭtornaha zlučnika __i__.
<br>Napryklad:
<blockquote>_Žyćcio čulasia ŭ travie, u hajočku, i liasočku, na paliach, i na luhach, i ŭ zialionieńkim lužočku, i ŭ kryničnych bierahach_ (Ja.Kolas).</blockquote>
<blockquote>_Dzień ihraje na žaliejcy, na trubie, i na ražku, i na sinim tryśniahu_ (M.Tank).</blockquote>

9. Kali paŭtorny zlučnik __i__ staić paślia pieršaha adnarodnaha čliena, pierad zlučnikam taksama stavicca koska.
<br>Napryklad:
<blockquote>_U pieśniach ža rodny kraj, rodnyja slovy žyli, i žyvuć, i žyć buduć_ (Ja.Kupala).</blockquote>

10. Koskaj addzialiajucca adnatypnyja pary adnarodnych člienaŭ skaza, źviazanych pamiž saboj zlučnikam __i__. (U siaredzinie par koska nie stavicca.)
<br>Napryklad:
<blockquote>_Paetam svajoj spravy pavinien być kožny: kavaĺ i inžynier, matematyk i historyk, hieohraf i vykladčyk litaratury_ (V.Vitka).</blockquote>
<blockquote>_Sosny i viazy, duby i asiny vakol voziera vartaj pastali_ (Ja.Kupala).</blockquote>

11. Kali zlučnik __i__ źviazvaje boĺš jak dźvie pary adnarodnych člienaŭ skaza, to pierad im stavicca koska. (U siaredzinie par, źviazanych pamiž saboj zlučnikam __i__, koska nie stavicca.)
<br>Napryklad:
<blockquote>_Liasy ŭ našaj krainie možna sustreć vialikija i malyja, i hustyja i redkija, i chvojnyja i źmiešanyja._</blockquote>

12. Kali zlučnik __i__ źviazvaje nieadnatypnyja pary adnarodnych člienaŭ skaza, pamiž imi koska nie stavicca.
<br>Napryklad:
<blockquote>_Udzień i ŭnočy nad paliami i liasami čulisia vybuchi snaradaŭ i aŭtamatnaja stralianina_ (I.Mieliež).</blockquote>