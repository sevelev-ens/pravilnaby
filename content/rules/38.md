+++
title = "Prysloŭi"
chapter = "Pravily napisańnia razam, praz zlučok i asobna"
section = "Arfahrafija"
weight = 38
draft = false
+++

1. Pišucca razam:
<br>prysloŭi, utvoranyja ad prysloŭjaŭ prystavačnym sposabam: _nazaŭtra_, _nazaŭsiody_, _nazaŭždy_, _nazusim_, _namnoha_, _nakoĺki_, _nastoĺki_, _našmat_, _nasuprać_, _zaŭčora_, _zalietaś_, _paśliazaŭtra_, _pazaŭčora_, _pazalietaś_, _zamnoha_, _zadoŭha_ i inš. Ad takich prysloŭjaŭ treba adroźnivać spalučeńni nazoŭnikaŭ z prynazoŭnikami, jakija ŭžyvajucca ŭ značeńni dapaŭnieńnia. Nazoŭniki z prynazoŭnikami pišucca asobna: _na zaŭtra_ (_adklaści_), _za dziakuj_ (_rabić_), _da zaŭtra_ (_skončyć_); _ad ciamna da vidna_, _z ciamna da ciamna_, _da ranku_, a taksama _u adno_, _pa dvoje_, _pa troje_ i inš.;
<br>prysloŭi, jakija ŭtvorany ŭ vyniku spalučeńnia prynazoŭnikaŭ __u__ i __na__ z roznymi sklonavymi formami koĺkasnych i zbornych ličebnikaŭ: _udvaja_, _utraja_, _udvaich_, _utraich_, _utroch_, _učatyroch_, _usiemiarych_, _udvuch_, _udźviuch_, _usiamioch_, _nadvoje_, _natroje_;
<br>prysloŭi, utvoranyja ad prymietnikaŭ prystavačna-sufiksaĺnym sposabam: _dabiala_, _dačysta_, _dasucha_, _dasyta_, _zdalioku_, _zvysoku_, _zredku_, _sprava_, _sośliepu_, _zmoladu_, _zmalku_, _źliohku_, _pablizu_, _paprostu_, _pacichu_, _padoŭhu_, _paroŭnu_, _ulieva_, _uprava_, _naviečna_, _nadoŭha_, _nasucha_, _zažyva_, _zaciemna_, a taksama _zaadno_, _naŭdaluju_, _uščyĺnuju_, _urassypnuju_, _upustuju_, _zboĺšaha_, _našto_, _navošta_, _nizašto_, _potym_, _nadta_, _zusim_, _zatym_, _prytym_ i inš. Spalučeńni prynazoŭnikaŭ z zajmieńnikami pišucca asobna: _na što_, _ni za što_, _z usim_, _za tym_.

2. Pišucca razam prysloŭi, jakija ŭtvorany ŭ vyniku spalučeńnia:
<br>prynazoŭnikaŭ i sklonavaj formy nazoŭnikaŭ, jakaja samastojna nie ŭžyvajecca: _bieśpierastanku_, _daščentu_, _dosyć_, _zamuž_, _zapanibrata_, _źniačeŭku_, _źnianacku_, _navobmacak_, _naohul_, _napahatovie_, _napaval_, _napalam_, _napierakor_, _napierarez_, _naprost_, _napiarejmy_, _naściež_, _naŭzdahon_, _naŭździŭ_, _naŭprost_, _naŭskos_, _naŭciok_, _nieŭzabavie_, _nieŭpapad_, _paasobku_, _pablizu_, _spakon_, _uvačču_, _udoŭžki_ (_udoŭž_), _upokat_, _upotaj_, _usutyč_ i inš.;
<br>prynazoŭnikaŭ z formami nazoŭnikaŭ i inšych čaścin movy, kali da padobnaj formy nazoŭnika nie moža być dalučana aznačeńnie abo pastaŭliena sklonavaje pytańnie z adpaviednym prynazoŭnikam: _apoŭdni_, _apoŭnačy_, _davoli_, _dadomu_, _zamužam_, _zrodu_, _naadvarot_, _naadrez_, _nakryž_, _napakaz_, _napalavinu_ (_napalovu_), _napieramienku_, _naprakat_, _napralom_, _napryklad_, _nasilu_, _naśmierć_ (alie: _nie na žyćcio, a na śmierć_), _naŭdaču_, _naviek_, _pavoli_, _padrad_, _padčas_, _pakrysie_, _uvosień_, _ubrod_, _uholas_, _udzień_, _uhlyb_, _upieršyniu_, _uranku_, _urańni_, _urazbrod_, _usur’joz_ i inš.;
<br>prynazoŭnikaŭ z formami nazoŭnikaŭ _vierch_, _niz_, _pierad_, _zad_, _bok_, _hara_, _vyś_, _viek_, _pačatak_, _raz_, _noč_, _viečar_, _ranica_ i inšych pry adsutnaści pry ich aznačeńnia abo dapaŭnieńnia: _źvierchu_, _navierch_, _uvierch_, _uviersie_, _danizu_, _źnizu (alie: z vierchu da nizu)_, _naniz_, _unizie; napierad_, _upierad_, _upieradzie; zzadu_, _nazad_, _uzad; zboku_, _nabok_, _ubok_, _ubaku; dahary_, _zhary_, _uhary_, _uharu; uvyś; udalieč; naviek_, _navieki; spačatku_, _upačatku; adrazu_, _uraz; unočy_, _ponačy_; _źviečara_ (alie: _z viečara da ranku_), _nadviečar_, _uviečary_; _zranku_ (alie: _z ranku da viečara_), _uranku_. Spalučeńni prynazoŭnikaŭ z nazoŭnikam pry najaŭnaści pajaśniaĺnaha slova pišucca asobna: _na vierch hary_, _na niz jamy_, _u vyś zavoblačnuju_, _u daĺ palioŭ_, _na vieki viečnyja_, _u pačatku hoda_, _z pačatku viasny_.

3. Pišucca razam prysloŭi _taksama_, _hetaksama_, _štodzień_, _štonoč_ (_štonočy_), _štoviečar_ (_štoviečara_), _štotydzień_ (_štotydnia_), _štomiesiac_, _štohod_ i inš.

4. Pišucca praz zlučok prysloŭi _pa-pieršaje_, _pa-druhoje_, _pa-treciaje_ i h.d., a taksama ŭtvoranyja ad prymietnikaŭ i zajmieńnikaŭ prysloŭi, jakija pačynajucca z __pa-__ i zakančvajucca na __-sku__ (__-cku__), __-i__ (__-y__), __-amu__ (__-jamu__), __-omu__, __-mu__ (__-jmu__): _pa-haspadarsku_, _pa-bielarusku_, _pa-bracku_, _pa-mastacku_, _pa-baćkoŭsku_, _pa-čalaviečy_, _pa-chlapiečy_, _pa-dobramu_, _pa-raniejšamu_, _pa-daŭniamu_, _pa-viesnavomu_, _pa-mojmu_, _pa-svojmu_ i inš.

5. Asobna pišucca prynazoŭnik __u__ i sklonavaja forma poŭnaha prymietnika ŭ značeńni prysloŭja, kali jana pačynajecca z halosnaj: _u adkrytuju_.

6. Pišucca asobna bliźkija pa značeńni da prysloŭjaŭ spalučeńni nazoŭnika z prynazoŭnikam:
<br>kali pamiž prynazoŭnikam i nazoŭnikam možna pastavić aznačeńnie: _u momant_ (_u adzin momant_), _u tupik_ (_papaŭ u taki tupik, što nie vybracca_), _da astatku_ (_da samaha astatku_);
<br>kali nazoŭnik u peŭnym (adnym) značeńni zachavaŭ chacia b niekatoryja sklonavyja formy z prynazoŭnikami (za vykliučeńniem nazoŭnikaŭ _vierch_, _niz_, _pierad_, _zad_, _bok_, _hara_, _vyś_, _dalieč_, _viek_, _pačatak_, _raz_, _noč_, _viečar_, _ranak_ i inš.): _pad pachu_, _pad pachi_, _pad pachami_; _pa časie_, _da času_, _z časam_, _u čas_; _praz mieru_, _u mieru_, _pa miery_; _na pamiać_, _na pamiaci_, _pa pamiaci_; _na ruku_, _nie z ruki_; _da dušy_, _pa dušy_; _u paru_, _da pary_, _nie ŭ paru_; _za miažoj_, _za miažu_, _z-za miažy_; _za hranicaj_, _z-za hranicy_.

7. Pišucca asobna nastupnyja bliźkija pa značeńni da prysloŭjaŭ spalučeńni nazoŭnikaŭ z prynazoŭnikami:
<br>__biez__: _biez upynku_, _biez ahliadki_, _biez razboru_, _biez razvahi_, _biez tolku_, _biez kanca; alie: biaskonca_, _biezupynna_, _biezahliadna_, _biezrazvažna_, _biestalkova_;
<br>__da__: _da advalu_, _da zarezu_, _da ŭpadu_, _da śmierci_;
<br>__na__: _na baku_, _na chadu_, _na liatu_, _na skaku_, _na vidu_, _na smak_, _na slych_, _na voka_, _na hrech_, _na dziva_, _na slavu_, _na śmiech_, _na hvalt_, _na zlość_, _na žaĺ_;
<br>__z__: _z naliotu_, _z raźbiehu_, _z razhonu_, _z razmachu_, _z naskoku_, _z chodu_, _z harački_.

8. Pišucca asobna:
<br>spalučeńni čaścic __nie__ i __ni__ z prynazoŭnikavymi formami nazoŭnikaŭ: _nie ŭ mieru_, _nie ŭ paru_, _nie ŭ lad_, _nie pad silu_, _nie da śmiechu_, _nie da śpiechu_, _nie da smaku_, _nie da tvaru_, _nie na žart_, _ni na jotu_, _ni za hroš_;
<br>spalučeńni nazoŭnikaŭ, jakija pačynajucca z halosnaj, z prynazoŭnikam __u__: _u abchvat_, _u abdymku_, _u abmien_, _u abrez_, _u adzinočku_, _u abciažku_, _u imhnieńnie_ i inš.;
<br>vyrazy: _usio roŭna_, _usio adno_, _jak bačyš_, _jak ślied_, _jak maha_ i inš.; alie: _jakraz_.

