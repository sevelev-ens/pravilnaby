+++
title = "Vialikaja i malaja litary ŭ hieahrafičnych i astranamičnych nazvach"
chapter = "Pravapic vialikaj i malaj litar"
section = "Arfahrafija"
weight = 27
draft = false
+++

1. Z vialikaj litary pišucca:
<br>ulasnyja nazvy pryrodnych hieahrafičnych ab’jektaŭ: kantynientaŭ, hor, rek, azioraŭ, liasoŭ, balot i inš.: _Jeŭrazija_, _Antarktyda_, _Aŭstralija_; _Aĺpy_, _Kardyĺjery_; _Manblan_, _Ararat_; _Viezuvij_, _Fudzijama_; _Dniapro (Dniepr)_, _Nioman_, _Prypiać_; _Viktoryja_, _Kivač_; _Narač_, _Śviciaź_; _Hibraltar_, _Basfor_; _Tajvań_, _Hotland_, _Sachalin_; _Tajmyr_; _Sachara_, _Hobi_; _Akijanija_, _Adryjatyka_; _Palieśsie_, _Paniamońnie_, _Zadniaproŭje_; _Strucina_, _Bieĺ_; _Viaĺlie_, _Jeĺnia_, _Naliboki_; _Kručok_, _Aĺchoviec_;
<br>ulasnyja nazvy krain, ich ab’jadnańniaŭ i častak, pasieliščaŭ i ich častak, uročyščaŭ: _Bielaruś_, _Kitaj_; _Bieniliuks_, _Antanta_; _Zaparožža_, _Sibir_; _Minščyna_, _Liepieĺščyna_, _Sluččyna_, _Navahrudčyna_; _Minsk_, _Tokia_, _Mazyr_, _Orša_; _Viazynka_, _Mikalajeŭščyna_, _Slabada_; _Val_, _Padol_, _Zarečča_, _Centr_; _Uschod_, _Viaśnianka_, _Zialiony Luh_; _Liady_, _Paddub’je_; _Cahieĺnia_, _Carkovišča_, _Kaĺvaryja_; _Niŭki_, _Kamianica_;
<br>ulasnyja nazvy astranamičnych ab’jektaŭ: _Andramieda_; _Stažary_, _Valapas_; _Sonca_, _Vieha_; _Ziamlia_, _Jupiter_; _Miesiac_, _Fobas_;
<br>nazvy napramkaŭ śvietu ŭ pieranosnym značeńni nazvaŭ adpaviednaj hrupy krain abo terytoryi: _Zachad_ (krainy zachodniaj častki Jeŭropy razam z ZŠA), _Uschod_ (azijackija krainy), _narody Poŭnačy_;
<br>pačatkovaja službovaja častka ŭ inšamoŭnych ulasnych hieahrafičnych nazvach, jakaja pišacca z imi praz zlučok: _Dan-Lery_ (horad), _De-Kastry_ (horad), _La-Pampa_ (pravincyja), _La-Manš_ (praliŭ), _Los-Andželies_ (horad);
<br>inšamoŭnyja rodavyja ahuĺnyja nazvy ŭ skladanych ulasnych hieahrafičnych nazvach: _Rya-Hrande_ (_rya_ – raka), _Lob-Nor_ (_nor_ – voziera), _Isyk-Kuĺ_ (_kuĺ_ – voziera), _Puerta-Ryka_ (_puerta_ – port);
<br>častki skladanych ulasnych hieahrafičnych nazvaŭ, što pišucca praz zlučok (nazoŭniki, prymietniki): _Aŭstra-Vienhryja_, _Eĺzas-Latarynhija_, _Davyd-Haradok_, _Brest-Litoŭśki_, _Buda-Kašaliova_, _Minsk-Mazaviećki_, _Kartuz-Biaroza_;
<br>pieršaje slova ŭ sastaŭnych ulasnych hieahrafičnych i astranamičnych nazvach: _Atlantyčny akijan_, _Cichi akijan_, _Paŭnočny polius_, _Baltyjskaje mora_, _Minskaje mora_, _Bierynhaŭ praliŭ_, _Bielaje voziera_, _Asipovickaje vadaschovišča_, _Lysaja hara_, _Biarezinski bijaśfierny zapaviednik_, _Paliarnaja zorka_;
<br>usie častki skladanaha prymietnika ŭ sastaŭnych ulasnych nazvach, kali takija častki pišucca praz zlučok: _Azijacka-Cichaakijanski rehijon_, _Minska-Maladziečanskaje ŭzvyšša_, _Dniaproŭska-Buhski kanal_, _Paŭnočna-Zachodni kraj_;
<br>usie znamianaĺnyja slovy ŭ aficyjnych ulasnych nazvach dziaržaŭ i ich ab’jadnańniaŭ: _Respublika Bielaruś_, _Sadružnaść Niezaliežnych Dziaržaŭ_, _Rasijskaja Fiederacyja_, _Zlučanyja Štaty Amieryki_, _Ab’jadnanyja Arabskija Emiraty_, _Arabskaja Respublika Jehipiet_, _Kitajskaja Narodnaja Respublika_, _Dziaržava Kuviejt_, _Vialikaje Kniastva Litoŭskaje, Ruskaje i Žamojckaje_;
<br>usie znamianaĺnyja slovy ŭ vobraznych sastaŭnych ulasnych hieahrafičnych i astranamičnych nazvach, kali hetyja ŭlasnyja nazvy ŭžyvajucca biez ahuĺnaj rodavaj nazvy: _Stary Śviet_ (krainy Jeŭropy i Azii), _Bliźki Uschod_, _Čornaja Afryka_, _Krajniaja Poŭnač_, _Staryja Darohi_ (horad), _Ziamlia Karalievy Mod_, _Dziki Zachad_ (u ZŠA); u nazoŭnym i rodnym sklonach u spalučeńni z ahuĺnaj rodavaj nazvaj: _tumannaść Konskaja Halava_, _buchta Zalaty Roh_, _astravy Paŭnočnaja Ziamlia_, _praliŭ Matačkin Šar_; _mys Dobraj Nadziei_, _astravy Karalievy Šarloty_, _zaliŭ Śviatoha Laŭrencija_.

2. Z maloj litary pišucca:
<br>ahuĺnyja rodavyja nazvy hieahrafičnych, astranamičnych i inšych padobnych ab’jektaŭ u skladzie ŭlasnych nazvaŭ: _Afrykanski kantynient_, _Atlantyčny akijan_, _Uraĺskija hory_, _hara Kaźbiek_, _raka Vilija_, _voziera Śviciaź_, _pustynia Sachara_, _Bielaviežskaja pušča_, _zorka Vieniera_, _Lahojski trakt_, _vulica Kasmanaŭtaŭ_, _praśpiekt Niezaliežnaści_, _plošča Pieramohi_, _Kniaź-voziera_, _Sapun-hara_;
<br>službovyja častki ŭ skladzie sastaŭnych ulasnych hieahrafičnych najmieńniaŭ: _Frankfurt-na-Majnie_, _Rya-de-Žanejra_, _Pa-de-Kalie_, _Buloń-ser-Mer_, _Śjera-de-las-Minas_, _Dar-es-Salam_, _Salam-i-Homies_.