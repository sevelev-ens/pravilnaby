+++
title = "Koska pry vykličnikach i hukapierajmańniach"
chapter = "Koska ŭ prostym skazie"
section = "Punktuacyja"
weight = 54
draft = false
+++

1. Koskami addzialiajucca vykličniki, kali jany nie majuć padkreślienaj kličnaj intanacyi i znachodziacca ŭ pačatku ci ŭ siaredzinie skaza.
<br>Napryklad:
<blockquote>_Ach, druža-klion! Nu jak jaho nie ŭspomnić?.._ (P.Trus).</blockquote>
<blockquote>_Milaja! O, koĺki radaści daješ majmu ty sercu maladomu!_ (Ja.Kupala).</blockquote>
<blockquote>_Och, našto ž ty, nočka, tak pryhoža-mila?_ (Ja.Kolas).</blockquote>
<blockquote>_Ech, jak slaŭna, jak pryhoža, choraša, prystojna!_ (Ja.Kolas).</blockquote>
<blockquote>_Ej, dziaciuk malady, nie tužy, nie hliadzi ty skroź śliozy na śviet..._ (Ja.Kupala).</blockquote>

2. Koskami addzialiajucca vykličniki i hukapierajmańni, kali jany znachodziacca ŭ siaredzinie abo ŭ kancy skaza ci paŭtarajucca.
<br>Napryklad:
<blockquote>_Razdoĺlie ŭ luzie, ech, razdoĺlie!_ (Ja.Kolas).</blockquote>
<blockquote>_Škada, aj, jak škada Iliko_ (E.Samujlionak).</blockquote>
<blockquote>_Koĺki ŭ liesie hryboŭ, aj-jaj-jaj!_ (Z.Biadulia).</blockquote>
<blockquote>_Nu, nu, pašavieĺvajsia, – padhaniaŭ jon Aliesia_ (K.Krapiva).</blockquote>
<blockquote>_Toĺki ŭ druhoj palavinie, dzie śpiać haspadynia i jaje dačka-vučanica, razmašysta i hlucha stukajuć chodziki: jak-tak, jak-tak..._ (I.Šamiakin).</blockquote>

3. Nie addzialiajucca koskami vykličniki pierad asabovymi zajmieńnikami.
<br>Napryklad:
<blockquote>_Oj ty, nočka, čarniavaja noč, aharni cieplynioju mianie..._ (P.Pančanka).</blockquote>
<blockquote>_Ech ty, – kaža jana, – liepš voś dachaty idzi, a to budzie tabie ad maci_ (Ja.Bryĺ).</blockquote>

4. Nie z’jaŭliajecca vykličnikam i nie addzialiajecca koskaj čaścica o pry zvarotku, admoŭi, śćviardžeńni, a taksama nie addzialiajucca koskaj uzmaćniaĺnyja čaścicy, adnoĺkavyja pa hukavym skladzie z vykličnikami.
<br>Napryklad:
<blockquote>_Ja nie dlia vas, pany, o nie, u čas voĺny piesieńki skladaju..._ (Ja.Kupala).</blockquote>
<blockquote>_O tak, tak, plany majuć vykliučnuju roliu va ŭsiakaj spravie_ (M.Lyńkoŭ).</blockquote>
<blockquote>_Mikolu ž adnamu aj-joj jak ciažka_ (Ja.Bryĺ).</blockquote>
<blockquote>_Ja jašče oho jaki dužy!_ (I. Šamiakin).</blockquote>
