+++
title = "Koska pry adasoblienych akaličnaściach i akaličnasnych zvarotach"
chapter = "Koska ŭ prostym skazie"
section = "Punktuacyja"
weight = 50
draft = false
+++

1. Koskaj vydzialiajucca akaličnaści, vyražanyja dziejeprysloŭnymi zvarotami, niezaliežna ad ich miesca ŭ skazie.
<br>Napryklad:
<blockquote>_Ščaście ŭ pracy znajšoŭšy, dobra ŭ poli arać_ (P.Broŭka).</blockquote>
<blockquote>_Niźkija soniečnyja pramiani, jašče nie ablaskaŭšy ziamliu, znachodzili bielaśniežnuju kipień jablyń i zapaĺvali jaje ružovym śviatlom_ (V.Karamazaŭ).</blockquote>

2. Akaličnaści, vyražanyja dziejeprysloŭnymi zvarotami, jakija z’jaŭliajucca ŭstojlivymi vyrazami, koskami nie addzialiajucca.
<br>Napryklad:
<blockquote>_Jany pracavali nie pakladajučy ruk_ (Z.Biadulia).</blockquote>
<blockquote>_I sluchajuć jaho vušy raźviesiŭšy_ (A.Makajonak).</blockquote>
<blockquote>_Rastuć jany [dzieci] tut u nas na lies hliedziačy_ (Ja.Bryĺ).</blockquote>

3. Vydzialiajecca koskami akaličnaść, vyražanaja adzinočnym dziejeprysloŭjem pry dziejaslovie-vykaźniku.
<br>Napryklad:
<blockquote>_Raz-poraz stukali, padajučy, śpilavanyja drevy_ (P.Halavač).</blockquote>
<blockquote>_Uspychvali, trapiečučy, bielyja rakiety_ (I.Mieliež).</blockquote>
<blockquote>_I niečakana nad samaj halavoju raskaloŭsia hrom, zatraščala, lomiačysia, dreva_ (V.Adamčyk).</blockquote>

4. Akaličnaści, vyražanyja adzinočnymi dziejeprysloŭjami, nie adasabliajucca i nie vydzialiajucca koskami, kali stajać paślia dziejaslova-vykaźnika i svaim značeńniem nabližajucca da prysloŭja sposabu dziejańnia ci času.
<br>Napryklad:
<blockquote>_Baćka doŭha siadzić zadumaŭšysia, i ja nie čapaju hetych dum_ (Ja.Skryhan).</blockquote>
<blockquote>_Liena biehla nie azirajučysia_ (M.Lyńkoŭ).</blockquote>
<blockquote>_Nie chvalisia sieŭšy, a chvalisia z’jeŭšy_ (Prykazka).</blockquote>
<blockquote>_Liudzi chutka ŭstajuć, śpiašajučysia apranajuć svajo skuranoje adzieńnie_ (E.Samujlionak).</blockquote>

5. Pierad zlučnikam __i__, jaki źviazvaje dźvie akaličnaści, vyražanyja adzinočnymi dziejeprysloŭjami abo dziejeprysloŭnymi zvarotami, a taksama prysloŭjem z dziejeprysloŭjem, koska nie stavicca, jak pry adnarodnych člienach skaza.
<br>Napryklad:
<blockquote>_Śmiejučysia i žartujučy, dzieci išli da rečki_ (Ja.Kolas).</blockquote>
<blockquote>_Krušynski havaryŭ cicha i nie pazirajučy na hościa_ (Z.Biadulia).</blockquote>
Pry biazzlučnikavaj suviazi pamiž takimi akaličnaściami koska stavicca.
<br>Napryklad:
<blockquote>_Hanna, nie azirajučysia, nie sluchajučy ničoha, pieralaziačy platy, naprastki praz mokryja, pa-asieńniamu holyja aharody paliaciela da Vasiliovaha sielišča_ (I.Mieliež).</blockquote>
<blockquote>_Koń vyciahnuŭ voz na ćviardziejšuju darohu i pajšoŭ raŭniej, nie śpiašajučysia_ (K.Krapiva).</blockquote>
<blockquote>_Paniziŭšy holas, šeptam dzied skazaŭ z uzrušeńniem: «U lies treba pierabiracca...»_ (Ja.Kolas).</blockquote> 

6. Kali akaličnaść, vyražanaja adzinočnym dziejeprysloŭjem abo dziejeprysloŭnym zvarotam, znachodzicca pamiž adnarodnymi dziejasloŭnymi vykaźnikami, źviazanymi zlučnikam __i__, to jany vydzialiajucca koskami biez zlučnika.
<br>Napryklad:
<blockquote>_Sonca apuścilasia zusim nizka i, stamiŭšysia, pačalo chilicca na zachad_ (B.Sačanka).</blockquote>
<blockquote>_Starasta sluchaŭ, prypliuščyŭšy vočy, i toĺki zhadžaŭsia_ (Ja.Kolas).</blockquote> 

7. Nie addzialiajecca koskaj akaličnaść, vyražanaja dziejeprysloŭjem abo dziejeprysloŭnym zvarotam, pierad jakoj staić uzmaćniaĺnaja čaścica i.
<br>Napryklad:
<blockquote>_Štości treba rabić i nie atrymaŭšy źviestak_ (A.Kulakoŭski).</blockquote>
<blockquote>_Anton umieje havaryć i nie padumaŭšy jak ślied_ (P.Halavač).</blockquote> 

8. Kali spalučaĺny zlučnik, što źviazvaje dva adnarodnyja dziejasloŭnyja vykaźniki, staić pamiž adasoblienymi akaličnaściami, vyražanymi dziejeprysloŭnymi zvarotami ci adzinočnymi dziejeprysloŭjami, jakija adnosiacca da roznych vykaźnikaŭ, to koska stavicca pierad zlučnikam i paślia jaho.
<br>Napryklad:
<blockquote>_Ivan zaciaŭ dychańnie, starajučysia jak najliepiej pacelić, i, troški nie padpuściŭšy sabaku da kamienia, streliŭ_ (V.Bykaŭ).</blockquote>
<blockquote>_Udvuch z Andrejem nieśli jany sietku na bierah, trymajučy vuściem uhoru, i, toĺki adyšoŭšysia daliej ad vady, pieraviarnuli jaje kuliom na dol_ (Ja.Kolas).</blockquote>

9. Kali akaličnaść, vyražanaja dziejeprysloŭnym zvarotam abo adzinočnym dziejeprysloŭjem, staić paślia zlučnika ci zlučaĺnaha slova, jakoje źviazvaje častki skladanaha skaza, to jana addzialiajecca koskaj biez hetaha zlučnika.
<br>Napryklad:
<blockquote>_Čuješ ty, jak zvoniać cicha, jak, pali vitajučy svaje, niedzie ŭnučka sluckaje tkačychi pra viasnu ščaślivaja piaje_ (M.Tank).</blockquote>
<blockquote>_Žančyna siadziela pierabirajučy fartuch. A potym pahliadziela ŭ akno i, nie čakajučy majoj prośby, cicha pačala svajo apaviadańnie_ (A.Vasilievič).</blockquote>
<blockquote>_Sonca, zrabiŭšy svoj štodzionny kruhabieh, apuścilasia zusim nizka i, stamiŭšysia, pačalo chilicca na zachad_ (B.Sačanka).</blockquote> 

10. Vydzialiajucca koskami akaličnaści, vyražanyja dziejeprysloŭnym zvarotam, i adzinočnaje dziejeprysloŭje ŭ pazicyi paślia zlučnika __a__, jaki źviazvaje dva adnarodnyja dziejasloŭnyja vykaźniki z supraćliehlym značeńniem.
<br>Napryklad:
<blockquote>_Labanovič nie spyniŭsia, a, vybraŭšy boĺš zručnaje miesca, śmiela rušyŭ napierad_ (Ja.Kolas).</blockquote>
<blockquote>_Jon nie havaryŭ, a, machajučy kulakami, kryčaŭ_ (P.Piestrak).</blockquote>

11. Kali zlučnik __a__ pa sensie niepasredna źviazany z akaličnaściu, vyražanaj dziejeprysloŭjem, tady paślia jaho koska nie stavicca.
<br>Napryklad:
<blockquote>_Ryhor doŭha šukaŭ vychad, a znajšoŭšy, viesiela ŭśmichnuŭsia i vyjšaŭ z kvatery_ (C.Hartny).</blockquote>
<blockquote>_Sadzilasia [sonca] na chvali vielizarnym čyrvonym kruham, a sutyknuŭšysia z vadoju, uvačavidki źmianila formu_ (A.Kulakoŭski).</blockquote>

12. Akaličnaść, vyražanaja adzinočnym dziejeprysloŭjem abo dziejeprysloŭnym zvarotam, pry jakich stajać čaścicy __toĺki__, __navat__, razam z imi addzialiajecca koskaj.
<br>Napryklad:
<blockquote>_Toĺki prajšoŭšy amaĺ paŭdarohi, [dzied] zapytaŭ: – Nu, a jak u ciabie ŭ školie?_ (P.Broŭka).</blockquote>
<blockquote>_Navat uziaŭšy knihu pieršy raz u ruki, razumieješ, jak tabie paščaścila._</blockquote>
<blockquote>_Z kraju na liasnych prahalach stajali maladyja biaroźki, toĺki-toĺki vypuskajučy pachučyja listočki i nadajučy liesu asablivuju čaroŭnaść_ (Ja.Kolas).</blockquote>

13. Kali adasoblienaja akaličnaść, vyražanaja adzinočnym dziejeprysloŭjem abo dziejeprysloŭnym zvarotam, źviazana z astatniaj častkaj skaza zlučnikami __niby__, __jak by__, __byccam__ i inš., to koska stavicca pierad adpaviednym zlučnikam.
<br>Napryklad:
<blockquote>_Jana [mašyna] to biehla viesiela, žvava, kali bylo roŭna, to hula i stahnala, byccam zlujučysia, što jaje nie puskajuć_ (Ja.Skryhan).</blockquote>
<blockquote>_Bušmar pravioŭ rukoju pa tvary, jak by źnimajučy z jaho štości čužoje i niepryjemnaje_ (K.Čorny).</blockquote>
<blockquote>_Lienačka prypala tvaram da maich hrudziej, niby chavajučy jaho i ad mianie i ad siabie_ (Ja.Bryĺ).</blockquote>

14. Pry adasoblienaj akaličnaści, vyražanaj dziejeprysloŭjem abo dziejeprysloŭnym zvarotam, zamiest koski moža stavicca praciažnik, kali dziejeprysloŭje vyrazna vydzialiajecca sensava.
<br>Napryklad:
<blockquote>_Nie šukajučy – nie znojdzieš_ (Prykazka).</blockquote>
<blockquote>_I pamahać jamu treba – umiejučy_ (Ja.Bryĺ).</blockquote> 

15. Vydzialiajecca koskami akaličnaść, vyražanaja nazoŭnikami va ŭskosnych sklonach z prynazoŭnikami _nasupierak_, _u adpaviednaści_, _sa zhody_ i inšymi sa značeńniem pryčyny, umovy, ustupki, sposabu dziejańnia.
<br>Napryklad:
<blockquote>_Nasupierak lichoj stychii, na hetaj zhrudžanaj žarstvie, uźniaŭšy viežy zalatyja, pryhožy horad raśćvicie_ (P.Hliebka).</blockquote>
<blockquote>_Maksima ŭ vajenna-marskoje vučylišča nie pryniali, i jon, napierakor žadańniu baćkoŭ, na zlość usim, pajechaŭ u marski technikum_ (I.Šamiakin).</blockquote>
<blockquote>_Dvaccać vośmaha lipienia, u vyniku abychodnaha manieŭru i bajavoj ataki, vojski Pieršaha Bielaruskaha fronta avalodali Brestam_ (U.Karpaŭ).</blockquote>
<blockquote>_U vypadku jakoj patreby, źviartajciesia pa dapamohu_ (I.Šamiakin).</blockquote>
<blockquote>_Niahliedziačy na tryvožny čas, rynak žyŭ svaim zvyčajnym žyćciom_ (A.Jakimovič).</blockquote>
<blockquote>_U adpaviednaści z zakonam, kožny maje prava na pracu._</blockquote>
Pry takich akaličnasnych kanstrukcyjach z niekatorymi prynazoŭnikami dapuskajecca adsutnaść koski, kali jany sensava i intanacyjna nie vydzialiajucca.
<br>Napryklad:
<blockquote>_A mlyn – dobry punkt, dzie možna ŭ vypadku patreby schavacca_ (Z.Biadulia).</blockquote>
<blockquote>_U adpaviednaści z nadvor’jem hetak ža časta źmianiaje svoj kolier i voziera_ (V.Voĺski).</blockquote>

16. Koskami vydzialiajucca infinityŭnyja zvaroty, kali jany dalučajucca da vykaźnika pry dapamozie zlučnikaŭ __kab__, __dlia taho kab__, __z tym kab__, __zamiest taho kab__ i inš.
<br>Napryklad:
<blockquote>_Na toje jon i lies, kab šumieć_ (K.Krapiva).</blockquote>
<blockquote>_Zrabili b što-niebudź karysnaje, zamiest taho kab huliać._</blockquote>

17. Nie vydzialiajecca koskami infinityŭny zvarot z __kab__, kali jon uvachodzić u pytaĺnuju sintaksičnuju kanstrukcyju z pačatkovym __što__: _Što kab pajści ŭ adpačynak? A što kab skazać? A što kab zaprasić ich u hości? i inš._

18. Koskami mohuć vydzialiacca akaličnaści, vyražanyja prysloŭjami abo prysloŭnymi zvarotami, što adnosiacca da vykaźnika i majuć značeńnie zaŭvahi.
<br>Napryklad:
<blockquote>_Chviedar bieh, aslabiela i niaŭciamna, užo nie vybirajučy šliachu_ (V.Bykaŭ).</blockquote>
<blockquote>_Sabaka ŭsio brachaŭ, založna i adnatonna_ (K.Krapiva).</blockquote>