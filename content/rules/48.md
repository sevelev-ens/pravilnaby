+++
title = "Koska pry paraŭnaĺnych zvarotach"
chapter = "Koska ŭ prostym skazie"
section = "Punktuacyja"
weight = 48
draft = false
+++

1. Paraŭnaĺnyja zvaroty, jakija pačynajucca zlučnikami __jak__, __by__, __jak by__, __niby__, __nibyta__, __byccam__, __jak byccam__, __što__, __jak i__, __čym__, koskami.
<br>Napryklad:
<blockquote>_Pa niebie chmary, jak palotny, paŭnočny viecier raśścilaje_ (Ja.Kolas).</blockquote>
<blockquote>_Dziaŭčaty, niby rusalki, karahody vodziać_ (P.Pančanka).</blockquote>
<blockquote>_Polie, nibyta padkovaj, akružana liesam_ (I.Navumienka).</blockquote>
<blockquote>_Nad vozieram ustaje, byccam bielaja voŭna, pachučy tuman_ (Z.Biadulia).</blockquote>
<blockquote>_Zory vysypajuć, by iniej..._ (Ja.Kolas).</blockquote>

2. Vydzialiajucca koskami spalučeńni sloŭ __jak adzin__, __jak pravila__, __jak zvyčajna__, __jak znarok__, __jak ciapier__, __jak zaŭsiody__ i inš.
<br>Napryklad:
<blockquote>_My pa sihnalu vajennaj tryvohi ŭsie, jak adzin, ustavali na boj_ (P.Hliebka).</blockquote>
<blockquote>_Pažylyja liudzi pamiatajuć, jak ciapier, dzień zakančeńnia Vialikaj Ajčynnaj vajny._</blockquote>
<blockquote>_Kalia mahazina, jak zaŭsiody, źbirajucca viaskoŭcy._</blockquote>

3. Pry paraŭnaĺnych zvarotach sa zlučnikami __jak__, __jak byccam__, __čym__ i inšych u šerahu vypadkaŭ koska nie stavicca.
<br>Koska nie stavicca pierad zlučnikami __jak__ i __čym__ u spalučeńniach _boĺš jak_ (_nie boĺš jak_), _boĺš čym_ (_nie boĺš čym_), _mienš jak_ (_nie mienš jak_), _mienš čym_ (_nie mienš čym_), _nie bližej jak_, _nie daliej jak_, _nie čaściej jak_, _nie radziej jak_, _nie inačaj jak_, _usio roŭna jak_ i inš., jakija vyražajuć abmiežavańnie ŭ prastory, časie, koĺkaści.
<br>Napryklad:
<blockquote>_Aboz raściahnuŭsia boĺš jak na viarstu_ (Ja.Kolas).</blockquote>
<blockquote>_Mienš čym praz chvilinu Nieściarovič viarnuŭsia ŭ chatu_ (K.Čorny).</blockquote>
<br>U takich spalučeńniach koska pierad __jak__ i __čym__ stavicca tady, kali jany sensava i intanacyjna vydzialiajucca.
<br>Napryklad:
<blockquote>_Lies patrebien liudziam nie mieniej, čym chlieb_ (I.Navumienka).</blockquote>
<blockquote>_Liudziej u liesie bylo boĺš, jak hryboŭ_ (Ja.Kolas).</blockquote>

4. Nie vydzialiajucca koskami:
<br>ustojlivyja vyrazy sa zlučnikam __jak__: _jak maha_, _jak ślied_, _jak maje być_, _jak naliežyć_, _jak nie ŭ siabie_ i inš.
<br>Napryklad:
<blockquote>_Treba jak naliežyć rychtavacca ŭ darohu._</blockquote>
<blockquote>_Nie paśpieŭ Labanovič jak maje być razhliedzieć hetyja ŭbohija apartamienty vartaŭnika, jak zaraz ža vyplyla z-za dreŭ jaho postać_ (Ja.Kolas);</blockquote>
ustojlivyja paraŭnańni z __jak__: _vidna jak dniom_, _hol jak sakol_, _halodny jak voŭk_, _zly jak sabaka_, _biely jak palatno_, _biely jak śnieh_, _pabliadnieŭ jak palatno_, _mocny jak dub_, _zdarovy jak byk_, _liohki jak piarynka_, _niaŭkliudny jak miadźviedź_, _patrebny jak pavietra_, _čorny jak saža_, _ćviordy jak kamień_, _čyrvony jak rak_, _ciomna jak nočču_, _chitry jak lisa_, _palachlivy jak zajac_, _chalodny jak liod_, _bajacca jak ahniu_, _bierahčy (hliadzieć) jak voka_, _viedać jak svaje piać paĺcaŭ_, _maŭčać jak ryba_, _bicca jak ryba ab liod_, _nie bačyć jak svaich vušej_, _jak rukoj źnialo_, _jak rukoj padać_, _jak kot naplakaŭ_, _rastaŭ jak śnieh_, _lopnuŭ jak myĺny puzyr_, _prystaŭ jak smala_, _staić jak ukopany_, _spaŭ jak zabity_, _raście jak na draždžach_, _adčuvać siabie jak doma_, _usie jak na padbor_, _jak na daloni_, _jak na iholkach_ i inš.

5. Nie vydzialiajucca koskami paraŭnaĺnyja zvaroty, jakija z’jaŭliajucca imiennaj častkaj vykaźnika.
<br>Napryklad:
<blockquote>_Jany dlia mianie jak baćki_ (V.Bykaŭ).</blockquote>
<blockquote>_Ty jak pieśnia taja_ (Ja.Pušča).</blockquote>
<blockquote>_Lipa niby ciomnaja chmara za aknom_ (Ja.Bryĺ).</blockquote>

6. Koska nie stavicca pierad paraŭnaĺnym zvarotam, kali pierad im jość čaścica __nie__ abo prysloŭi __zusim__, __amaĺ__.
<br>Napryklad:
<blockquote>_Michaś trymaŭsia nie jak staly čalaviek_ (Ja.Kolas).</blockquote>
<blockquote>_Jany adčuvali siabie amaĺ jak daroslyja liudzi_ (Ja.Kolas).</blockquote>

7. Nie vydzialiajucca koskami zvaroty z __jak__, kali jany ŭžyvajucca sa značeńniem «u jakaści» abo sa značeńniem tojesnaści.
<br>Napryklad:
<blockquote>_Čmarućku viedajuć usie jak čalavieka z fantazijaj_ (M.Lyńkoŭ).</blockquote>
<blockquote>_Jon slaviŭsia ŭ bryhadzie jak vydatny padryŭnik_ (I.Mieliež).</blockquote>
<blockquote>_Ja zachoŭvaju frantavyja piśmy bratoŭ i siabroŭ jak pamiać ab ich._</blockquote>
<blockquote>_Heta kniha vydadziena jak dapamožnik dlia studentaŭ._</blockquote>
<blockquote>_Byŭ dzień jak dzień._</blockquote>
<blockquote>_Alieś byŭ chlopiec jak chlopiec._</blockquote>