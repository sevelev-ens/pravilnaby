+++
title = "Prystaŭnyja halosnyja i, a"
chapter = "Pravapis halosnych"
section = "Arfahrafija"
weight = 8
draft = false
+++

1. Prystaŭnaja halosnaja __i__ pišacca:
<br>u pačatku slova pierad spalučeńniami zyčnych z pieršaj litaraj __m__: _imšara_, _imčać_, _imhla_, _imhnieńnie_, _imklivy_;
<br>u pačatku niekatorych sloŭ pierad spalučeńniami zyčnych z pieršymi litarami __r__, __l__, kali slova z takimi spalučeńniami zyčnych pačynaje novy skaz abo staić paślia znaka prypynku ci slova, što zakančvajecca na zyčnuju: _irža_, _iržać_, _irdzieńnie_, _irvać_, _iržyšča_; _ilhun_, _iĺdzina_.
<blockquote>_Iržuć koni, kaliosy skrypiać ad Dona da Buha (Ja.Kupala)._</blockquote>
<blockquote>_Časami na celyja kilamietry raśścilalasia daroha roŭnym, niby vybielienym na soncy, iĺnianym palatnom (Ja.Kolas)._</blockquote>
Kali slova z takim pačatkovym spalučeńniem zyčnych staić paślia slova, jakoje zakančvajecca na halosnuju, i paślia jaho niama znaka prypynku, to prystaŭnaja litara __i__ nie pišacca:
<blockquote>_Azalacila vosień polie ržyščam, drevy liściem, humny snapami (K.Čorny)._</blockquote>
<blockquote>_Liubliu ja pryvoĺlie šyrokich palioŭ, zialionaje mora ržanych kalasoŭ... (Ja.Kolas)._</blockquote>

2. U niekatorych slovach moža z’jaŭliacca prystaŭnaja halosnaja __a__: _imšara_ i _amšara_, _iržany_ i _aržany_, _iržyšča_ i _aržanišča_.

3. Paślia prystavak i pieršaj častki skladanaha slova, jakija zakančvajucca na halosnuju, prystaŭnyja litary __i__ i __a__ pierad __r__, __l__, __m__ nie pišucca: _zaržavieć_, _zaržać_, _zardziecca_, _zamhliony_, _zamšely_, _prymčacca_, _vokamhnienna_.