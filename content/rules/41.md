+++
title = "Pravily pieranosu prostych, skladanych, skladanaskaročanych sloŭ, umoŭnych hrafičnych skaračeńniaŭ i inšych znakaŭ"
chapter = "Pravily pieranosu"
section = "Arfahrafija"
weight = 41
draft = false
+++

1. Z adnaho radka na druhi slova pieranosicca pa skladach: _vo-lia_, _tra-va_, _za-jac_, _ha-la-va_, _ka-va-lak_, _stra-ka-ty_, _pra-vie-ryć_, _pie-ra-ki-nuć_.

2. Kali ŭ siaredzinie slova pamiž halosnymi majecca spalučeńnie zyčnych, to pieranosicca na nastupny radok abo ŭsio heta spalučeńnie, abo liubaja jaho častka. Možna pieranosić: _sia-stra_, _sias-tra_, _siast-ra_; _vo-stry_, _vos-try_, _vost-ry_; _ptu-ška_, _ptuš-ka_; _kro-plia_, _krop-lia_; _ma-sta-ctva_, _mas-tac-tva_, _mas-tact-va_; _ra-zmova_, _raz-mova_; _za-stava_, _zas-tava_; _ra-skryć_, _ras-kryć_, _rask-ryć_; _bia-skryŭdna_, _bias-kryŭdna_, _biask-ryŭdna_; _dzia-ci-nstva_, _dzia-cin-stva_, _dzia-cins-tva_, _dzia-cinst-va_; _dvac-cać_, _dva-ccać_; _kalos-sie_, _kalo-śsie_; _sol-liu_, _so-ĺliu_; _pamiac-ciu_, _pamia-ćciu_; _myc-ca_, _my-cca_; _paa-bapal_, _pa-abapal_; _nasien-nie_, _nasie-ńnie_.

3. Pry pieranosie nieĺha:
<br>pakidać abo pieranosić na nastupny radok adnu litaru, navat kali jana adpaviadaje skladu: _asa-ka_, _li-nija_, _ra-dyjo_, _jecha-li_, _pa-koi_;
<br>raźbivać pieranosam spalučeńni litar __dž__ i __dz__, kali jany abaznačajuć adzin huk [dž], [dz’]: _ura-džaj_, _sa-džać_, _ra-dzi-ma_, _cha-dzić_. Spalučeńni __dž__ i __dz__ možna raźbivać pieranosam, kali __d__ adnosicca da prystaŭki, a __z__, __ž__ – da korania: _pad-žary_, _ad-žać_, _pad-ziemny_, _ad-značyć_;
<br>addzialiać ad papiaredniaj halosnaj litary __j__ i __ŭ__: _soj-ka_, _boj-ki_, _maj-star_, _daj-ści_, _zaj-macca_, _praŭ-da_, _sloŭ-nik_, _maŭ-čać_, _zaŭ-tra_, _praŭ-nuk_;
<br>addzialiać miakki znak i apostraf ad papiaredniaj zyčnaj: _buĺ-ba_, _proś-ba_, _vaź-mu_, _bur’-jan_, _siem’-jaŭ_, _myš’-jak_.

4. U skladanych slovach kožnaja ich častka pieranosicca zhodna z pravilami pieranosu asobnych sloŭ: _sie-na-ŭbo-rka_, _zbož-ža-zda-ča_.

5. Nie dzieliacca pry pieranosie abrevijatury, jakija pišucca vialikimi litarami abo z’jaŭliajucca spalučeńniem litar i ličbaŭ, a taksama hrafičnyja skaračeńni sloŭ i vyrazaŭ: _AAN_, _JuNiESKA_, _NATA_, _ABSiE_, _DAI_, _AI-95_, _h.d._, _h.zn._, _stst._; nie adryvajucca pry pieranosie ad ličbaŭ dalučanyja da ich zlučkom kančatki abo častki kančatkaŭ: _a 19-j (hadzinie)_, _1-ha (studzienia)_; nie adryvajucca ad proźviščaŭ inicyjaly: _Ja.Bryĺ_, _K.M.Mićkievič_, _Ja.F.Karśki_, _Hurski M.I._; nie pieranosiacca na nastupny radok znaki prypynku; nie pieranosicca na nastupny radok zlučok (defis), jaki supadaje sa znakam pieranosu (pry hetym znak pieranosu nie stavicca); pry pieranosie nieĺha adryvać ad ličby skaročanyja nazvy adzinak vymiareńnia: _1990 h._, _ChChI st._, _100 kh_, _50 ha_, _2 km_, _10 sm_, _1000 rub_.

