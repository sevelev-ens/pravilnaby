+++
title = "Koska pamiž slovami, jakija paŭtarajucca"
chapter = "Koska ŭ prostym skazie"
section = "Punktuacyja"
weight = 47
draft = false
+++

1. Koskaj raździaliajucca adnoĺkavyja slovy i radziej – spalučeńni sloŭ, nie źviazanyja pamiž saboj zlučnikami (za vykliučeńniem __i__, __dy__), jakija pieravažna stajać pobač i paŭtarajucca dlia sensavaha padkreślivańnia praciahlaści, bieśpierapynnaści dziejańnia, dlia koĺkasnaha abo emacyjanaĺnaha vydzialieńnia pradmietaŭ, z’jaŭ, asob, dlia ŭzmaćnieńnia prykmiety i stupieni jakaści, śćviardžeńnia abo admaŭlieńnia i inš.
<br>Napryklad:
<blockquote>_Plyvie, plyvie za chmaraj chmara..._ (P.Trus).</blockquote>
<blockquote>_Nie vieru, nie vieru i nie vieru. Hetaha nie mahlo być_ (K.Krapiva).</blockquote>
<blockquote>_Nikoli, nikoli nidzie nie zabyć, jak chlopcy vychodziać adrankam kasić_ (P.Broŭka).</blockquote>
<blockquote>_I rečka jość. A ryby, ryby!_ (Ja.Kolas).</blockquote>

2. Kali pierad slovam, jakoje paŭtarajecca, staić slova __toĺki__ abo __i toĺki__ ci __imienna__, to koskami vydzialiajecca razam usio heta spalučeńnie.
<br>Napryklad:
<blockquote>_Pierad Labanovičam usplyŭ vobraz Jadvisi, i znoŭ ab joj, toĺki ab joj, pačaŭ jon dumać_ (Ja.Kolas).</blockquote>
<blockquote>_Značyć, ty z im, imienna ty z im, a nie jon z taboju_ (A.Kulakoŭski).</blockquote>
<blockquote>_U jaho, i toĺki ŭ jaho, chaciela b jana vučycca mužnaści, vysakarodstvu, addanaści spravie_ (A.Vasilievič).</blockquote>

3. Kali pierad kožnym slovam, jakoje paŭtarajecca, staić zlučnik __i__, to pierad im stavicca koska.
<br>Napryklad:
<blockquote>_I huduć, i huduć pa azimaj raĺli traktary_ (M.Tank).</blockquote>
<blockquote>_Hlucha šepča lies zialiony, i šumić jon, i šumić_ (Ja.Kolas).</blockquote>
Koska stavicca pierad dalučaĺnymi zlučnikami __i__, __dy__, jakija stajać pry paŭtoranym slovie z udakladnieńniem.
<br>Napryklad:
<blockquote>_Ja pakachaŭ ciabie z dziacinstva, i pakachaŭ da ślioz_ (P.Trus).</blockquote>

4. Koskaj nie raździaliajucca pry paŭtornym užyvańni slovy, jakija stajać pobač:
<br>dva slovy, źviazanyja adzinočnymi zlučnikami __i__, __dy__ (u značeńni __i__): <blockquote>_Chvalia pavietra dryžyć i dryžyć_ (Ja.Kolas).</blockquote>
<blockquote>_Kruhom byla vada i vada_ (Ja.Maŭr).</blockquote>
<blockquote>_Dni biahuć dy biahuć_ (Ja.Kolas);</blockquote>
dva adnoĺkavyja abo adnakaraniovyja slovy, kali nastupnaje slova ŭžyvajecca z admoŭjem __nie__: _bylo nie bylo_, _prasi nie prasi_, _chočaš nie chočaš_, _dahoniš nie dahoniš_, _kupiŭ nie kupiŭ_, _zlaviŭ nie zlaviŭ_, _dreva nie dreva_, _brat nie brat_, _i jon nie jon_, _nasić nie pieranasić_, _vazić nie pieravazić_, _prasić nie daprasicca_, _čakać nie dačakacca_, _kapać nie dakapacca_, _skazać nie skažaš_, _zrabić nie zrobiš_ i inš.;
<br>dva adnoĺkavyja slovy, kali nastupnaje slova ŭžyvajecca z čaścicaj __dyk__ i paŭtarajecca dlia ŭzmaćnieńnia miery dziejańnia, stupieni jakaści: _zakinuŭ dyk zakinuŭ_, _padskočyŭ dyk padskočyŭ_, _skakać dyk skakać_, _strasianuŭ dyk strasianuŭ_, _viecier dyk viecier_, _pavodka dyk pavodka_, _čalaviek dyk čalaviek_. 
<blockquote>_Kali samaliot kruta pajšoŭ uniz, Saška nie spalochaŭsia: skakać dyk skakać_ (M.Lyńkoŭ).</blockquote>

