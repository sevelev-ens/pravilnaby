+++
title = "Pravily pastanoŭki znakaŭ prypynku i dvukośsia pry prostaj movie i cytatach"
chapter = "Znaki prypynku i dvukośsia pry prostaj movie i cytatach"
section = "Punktuacyja"
weight = 64
draft = false
+++

1. U zaliežnaści ad miesca sloŭ aŭtara, jakija ŭvodziać prostuju movu, staviacca nastupnyja znaki prypynku:
<br>kali prostaja mova zapisvajecca ŭ radok, jana zakliučajecca ŭ dvukośsie.
<br>Napryklad:
<blockquote>_Barvina pracisnuŭsia praz natoŭp da Andreja i Sankoŭskaha i z chodu skazaŭ: «Pojdziem»_ (P.Piestrak).</blockquote>
<blockquote>_Paslancy narodnyja skazali: «Adnoj siam’joju žyć narod naš budzie ad hetych por na viečnyja viaki»_ (P.Pančanka);</blockquote>
kali prostaja mova pačynajecca z abzaca, pierad joj stavicca praciažnik.
<br>Napryklad:
<blockquote>_Vasiĺ užo hatoŭ byŭ znoŭ pakryŭdzicca, alie Hanna dobra, ščyra prosić:
<br>– Skažy što-niebudź!.._ (I.Mieliež).</blockquote>
<blockquote>_Niechta hučna klikaŭ z druhoha bieraha:
<br>– Hej, paromščyk, davaj pierapravu!_ (M.Lyńkoŭ);</blockquote>
kali slovy aŭtara stajać pierad prostaj movaj, to paślia ich stavicca dvukrop’je, a prostaja mova, jakaja pačynajecca nie z abzaca, zakliučajecca ŭ dvukośsie.
<br>Napryklad:
<blockquote>_U pramovie na ŭračystym schodzie Jakub Kolas havaryŭ: «Majo slova, choć i vuźkimi darohami, alie dachodzila da naroda»;_</blockquote>
kali slovy aŭtara stajać u siaredzinie prostaj movy, padzialiajučy jaje na dźvie častki, to pierad slovami aŭtara ŭ zaliežnaści ad intanacyjnaha afarmlieńnia pieršaj častki prostaj movy staviacca pytaĺnik, kličnik, šmatkrop’je ci koska i ŭślied za hetymi znakami – praciažnik, a paślia sloŭ aŭtara – abo kropka i praciažnik (kali pieršaja častka prostaj movy z’jaŭliajecca zakončanym skazam), abo koska i praciažnik (kali pieršaja častka prostaj movy nie z’jaŭliajecca zakončanym skazam).
<br>Napryklad:
<blockquote>_«Chiba ž možam my z taboju zajmacca niesur’joznymi spravami? – pytańniem na pytańnie adkazala Nadzia i pryharnula da siabie Majku, prytulila, jak tuliać daroslyja malych dziaciej. – Raskazvaj, jak žyvieš, jak vajuješ?»_ (M.Lyńkoŭ).</blockquote>
<blockquote>_«Ściapanka, – skazaŭ čalaviek, – idzi pasiadzi ŭ ciańku, ty stamiŭsia»_ (K.Čorny).</blockquote>
<blockquote>_«Ech, vadzička... – praciahvaŭ Sava, vycirajučy tvar krysom kurtki, – kvietkami pachnie»_ (P.Piestrak).</blockquote>

2. U slovach aŭtara mohuć užyvacca dva dziejaslovy sa značeńniem maŭlieńnia, dumki ci bliźkija da ich pa značeńni; pry hetym kali druhi dziejasloŭ adnosicca da druhoj častki prostaj movy, to paślia sloŭ aŭtara staviacca dvukrop’je i praciažnik.
<br>Napryklad:
<blockquote>_«Ja skazaŭ by vam, dy toĺki nie viedaju, jak prymiecie vy toje, što ja skažu, – cicha adzyvajecca jon. I, momant sčakaŭšy, dadaje: – Ja dumaju, što z hetaha ničoha nie budzie»_ (Ja.Kolas).</blockquote>
<blockquote>_«Viedaješ, mama, kaho ja pryviala? – viesiela skazala dačka i tajemna prašaptala: – Heta toj samy hość, jakoha my ŭsie kaliści ratavali ad niemcaŭ»_ (Ja.Maŭr).</blockquote>

3. Kali ŭ skladzie sloŭ aŭtara, što stajać pierad prostaj movaj, niama dziejaslovaŭ sa značeńniem maŭlieńnia, dumki ci bliźkich da ich pa značeńni, to ŭ kancy sloŭ aŭtara stavicca kropka.
<br>Napryklad:
<blockquote>_Urešcie dzied dastaje z kišeni kavalak chlieba.
<br>– Ješ, Vichor... Na-a-a..._ (Z.Biadulia).</blockquote>
<blockquote>_Viktar zapliuščyŭ vočy i na ŭvieś pakoj prytvorna zachrop. «Chaj dumaje, što ja spliu...»_ (B.Sačanka).</blockquote>

4. Kali slovy aŭtara iduć za prostaj movaj, to paślia prostaj movy ŭ adpaviednaści z intanacyjaj staviacca pytaĺnik, kličnik, šmatkrop’je ci koska (na miescy kropki), a za hetymi znakami – praciažnik.
<br>Napryklad:
<blockquote>_– Što vy siońnia niešta nie ŭ humory? – zapytalasia Jadvisia i hlianula na nastaŭnika_ (Ja.Kolas).</blockquote>
<blockquote>_– Ech, što za miaścina! – pačaŭ jon [Labanovič] i raptam pierapyniŭ samoha siabie_ (Ja.Kolas).</blockquote>
<blockquote>_«Vam, Lieskaviec, vidać, chočacca, kab asabista vas pachvalili», – Lida skazala heta jak by miž inšym, navat nie paviarnuŭšysia da jaho_ (I.Šamiakin).</blockquote>

5. Niavykazanaja prostaja mova, pry jakoj u skladzie sloŭ aŭtara zvyčajna jość dziejasloŭ _dumać_ (_padumać_) abo inšyja slovy, spalučeńni sloŭ i navat skazy sa značeńniem dumki, mierkavańnia, razvažańnia i pad., zaŭsiody biarecca ŭ dvukośsie.
<br>Napryklad:
<blockquote>_«Čamu heta pytala jana [Jadvisia] pra knihu? – padumaŭ Labanovič. – Ci nie palažyla jana čaho tudy?»_ (Ja.Kolas).</blockquote>
<blockquote>_«Vo ŭskočyŭ dyk uskočyŭ», – čuchaŭ patylicu Jaŭchim Babaj_ (B.Sačanka).</blockquote>
<blockquote>_«Niešta ŭ ich doma zdarylasia, – zabilasia ŭ Ivana tryvožna serca. – Inakš čužoha čalavieka na noč nie zaprašali b»_ (B.Sačanka).</blockquote>

6. Repliki dźviuch i boĺš asob (u dyjalohu) zvyčajna zapisvajucca z čyrvonaha radka i z praciažnikam pierad kožnaj replikaj.
<br>Napryklad:
<blockquote>_– Ty pa vioscy voĺna chodziš?
<br>– Chadžu, jak i chadziŭ. A što?
<br>– Ničoha, nikoha nie baišsia?
<br>– Ja nie zlodziej, nie zabojca. Čaho ž mnie bajacca? (B.Sačanka).
<br>– Boj byŭ, Valia.
<br>– Dzie?
<br>– Nad moram. Dalioka.
<br>– Z kim?
<br>– Nieviadoma_ (I.Mieliež).</blockquote>

7. Kali niekaĺki replik zapisvajucca ŭ radok biez ukazańnia, kamu jany naliežać, to pamiž imi stavicca praciažnik i kožnaja z ich biarecca ŭ dvukośsie.
<br>Napryklad:
<blockquote>_«Vy jašče nie byli ŭ svajoj školie?» – «Nie, nie byla. I nie viedaju, jakaja jana tam. A vy ŭžo daŭno tut?» – «A ŭžo zaraz dva miesiacy budzie»_ (Ja.Kolas).</blockquote>

8. Kali paślia papiaredniaj repliki iduć slovy aŭtara, to pierad nastupnaj replikaj praciažnik nie stavicca.
<br>Napryklad:
<blockquote>_Narešcie adčyniajucca dźviery, niedzie breša sabaka, uvachodžu. Pierada mnoj chlopčyk z liampaj u rukach. «Ty što tut robiš?» – pytajusia. «Ničoha, – kaža. – Čystapisańnie pišu»_ (V.Bykaŭ).</blockquote>

9. Cytaty, jak i prostaja mova, biarucca ŭ dvukośsie. Skaračeńnie cytaty abaznačajecca šmatkrop’jem.
<br>Napryklad:
<blockquote>_«Piśmieńnik, jaki nie pracuje nad movaj, nie klapocicca ab papaŭnieńni svaich moŭnych zapasaŭ, – pisaŭ Jakub Kolas, – moža stać pierad niebiaśpiekaj apynucca za dźviaryma litaratury»._</blockquote>
<blockquote>_Kandrat Krapiva adznačaŭ, što «...kancyliaryzmy boĺš za ŭsio psujuć našu litaraturnuju movu i im treba ab’javić biaźlitasnuju vajnu»._</blockquote>
