+++
title = "Koska pry slovach i spalučeńniach sloŭ, jakija ŭdakladniajuć abo abmiažoŭvajuć značeńnie inšych sloŭ u skazie"
chapter = "Koska ŭ prostym skazie"
section = "Punktuacyja"
weight = 51
draft = false
+++

1. Koskami vydzialiajucca akaličnaści, vyražanyja slovami i spalučeńniami sloŭ sa značeńniem miesca, času, sposabu dziejańnia i inš., jakija stajać pobač i ŭdakladniajuć, kankretyzujuć ci ŭzmaćniajuć sens papiarednich sloŭ, što majuć boĺš šyrokaje značeńnie.
<br>Napryklad:
<blockquote>_Tut, na vysokaj i davoli prastornaj pliacoŭcy, i znajšlo sabie cichi prypynak sialo Vierchań_ (Ja.Kolas).</blockquote>
<blockquote>_Za dvarom, na biarozach, byla pasieka – boĺš za dziasiatak lipavych vuĺliaŭ_ (M.Lupsiakoŭ).</blockquote>
<blockquote>_Adtuĺ, niedzie z-za ŭzhorka, danosilisia nievyraznyja, jak by pryhlušanyja, huki_ (K.Krapiva).</blockquote>
<blockquote>_A bylo heta tydzień tamu, u niadzieliu, pad viečar_ (Ja.Bryĺ).</blockquote> 

2. Kali druhaja akaličnaść maje boĺš šyrokaje značeńnie, čym papiaredniaja, to jana nie ŭdakladniaje, a toĺki pajaśniaje papiaredniuju i koskami nie vydzialiajecca.
<br>Napryklad:
<blockquote>_Zusim inakš išlo žyćcio ŭ saśniaku za horadam, dzie byŭ štab frontu_ (I.Mieliež).</blockquote>
<blockquote>_Jašče zranku na druhi dzień pa vioscy panieslasia čutka pra heta zdareńnie._</blockquote> 

3. Kali druhaja akaličnaść u adnosinach da papiaredniaj maje boĺš vuzkaje značeńnie, alie pa sensie i intanacyjna nie vydzialiajecca, to pamiž imi koska nie stavicca.
<br>Napryklad:
<blockquote>_A tam za vozieram, jak strunka, praliehla roŭnieńka čyhunka_ (Ja.Kolas).</blockquote>
<blockquote>_Na balocie paabapal darohi raśli kusty lazy i aliešniku_ (Ja.Kolas).</blockquote>
<blockquote>_Dzialili lužok najčaściej u niadzieliu pad viečar_ (Ja.Bryĺ).</blockquote>

4. Kali ŭ skazie stajać pobač adna za adnoj try i boĺš akaličnaści, z jakich nastupnaja ŭdakladniaje papiaredniuju, alie apošniaja nie maje ŭdakladniaĺnaha značeńnia, to paślia jaje koska nie stavicca.
<br>Napryklad:
<blockquote>_Tam, na ŭźlieśsi, na vysokim drevie z razhalistaj kronaj u hniaździe ščabiatali ptušaniaty._</blockquote>

5. U tvorach mastackaj litaratury i ŭ pieryjadyčnym druku pry vydzialieńni ŭdakladniaĺnych akaličnaściej z uzmaćniaĺnym značeńniem časam užyvajecca praciažnik.
<br>Napryklad:
<blockquote>_Strely čutny toĺki niedzie dalioka – u liesie_ (Ja.Skryhan).</blockquote>

6. Koskami vydzialiajucca akaličnaści, vyražanyja slovami i spalučeńniami sloŭ, jakija ŭdakladniajuć, padkreślivajuć značeńnie papiaredniaha prymietnika, zajmieńnika i inš.
<br>Napryklad:
<blockquote>_Z jasnaha, biez adzinaj chmurynki, hlybokaha nieba rossypam zorak śviaciŭ poŭny miesiačyk_ (I.Šamiakin).</blockquote>
<blockquote>_Krychu daliej stajala nievialikaja, chat na dziesiać, viosačka_ (</blockquote>Ja.Sipakoŭ).
<blockquote>_Chvalistyja, doŭhija, liedź nie ŭ pojas, valasy... byli niezvyčajnaha, popieĺnaha kolieru_ (T.Bondar).</blockquote>

7. Koskami vydzialiajucca spalučeńni sloŭ i asobnyja slovy, jakija ŭdakladniajuć abo abmiažoŭvajuć, vydzialiajuć ci ŭzmaćniajuć sens papiarednich ci nastupnych sloŭ, dalučajučysia da ich niepasredna abo pry dapamozie vyrazaŭ _u tym liku_, _u tym liku i_, _aprača_ (_aproč_), _akramia_, _amaĺ_, _za vykliučeńniem_, _haloŭnym čynam_, _pa proźviščy_ (_pa mianušcy_ i inš.), _heta značyć_, _tak zvany_, _abo_, _ci_ (u značeńni «heta značyć»), _asabliva_, _navat_, _napryklad_, _jak_, _u pryvatnaści_, _i ŭ pryvatnaści_, _i prytym_ i inš.
<br>Napryklad:
<blockquote>_Usie paliešuki, u tym liku i starasta, pisać nie ŭmieli_ (Ja.Kolas).</blockquote>
<blockquote>_Vada ŭ Niomanie, navat kalia bieraha, nie idzie, zdajecca, a biažyć_ (Ja.Bryĺ).</blockquote>
<blockquote>_Usie ptuški, i navat niepasiedlivyja kryklivyja vierab’i, schavalisia ad navaĺnicy_ (Ja.Maŭr).</blockquote>
<blockquote>_Dobra pamahaje padbiel suproć padahry, ci, jak ciapier kažuć, adkladańnia soli_ (V.Voĺski).</blockquote>

8. Kali spalučeńni sloŭ z __aprača__, __akramia__ i inšymi majuć pry sabie ŭzmaćniaĺnuju čaścicu __i__, to jany zvyčajna koskami nie vydzialiajucca.
<br>Napryklad:
<blockquote>_Pabyvaŭ lia krynicy niechta i akramia nas._</blockquote>