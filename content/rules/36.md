+++
title = "Skladanyja prymietniki"
chapter = "Pravily napisańnia razam, praz zlučok i asobna"
section = "Arfahrafija"
weight = 36
draft = false
+++

1. Pišucca razam prymietniki:
<br>jakija suadnosiacca sa skladanymi nazoŭnikami, što pišucca razam: _čarnaziomny_ (_čarnaziom_), _vodapravodny_ (_vodapravod_), _mastactvaznaŭčy_ (_mastactvaznaŭstva_), _inšaziemny_ (_inšaziemiec_), _radyjofizičny_ (_radyjofizika_), _žaliezabietonny_ (_žaliezabieton_), _samachodny_ (_samachod_), _chvaliavodny_ (_chvaliavod_);
<br>jakija suadnosiacca sa slovazlučeńniami z padparadkavaĺnaj suviaźziu: _kamiennavuhaĺny_ (_kamienny vuhaĺ_), _narodnapaetyčny_ (_narodnaja paezija_), _ahuĺnaadukacyjny_ (_ahuĺnaja adukacyja_), _miednarudny_, _centraĺnajeŭrapiejśki_, _ulasnaručny_, _ćviordapaliŭny_, _kruhlahadovy_, _čyrvanaboki_;
<br>jakija suadnosiacca sa slovazlučeńniami dziejaslovaŭ z nazoŭnikami: _drevaapracoŭčy_ (_apracoŭvać dreva_), _maslarobny_ (_rabić masla_), _mukamoĺny_ (_maloć muku_), _kaściarezny_, _kvietkavodčy_, _vodazaborny_, _iĺnocierabiĺny_, _liesanarychtoŭčy_, _liosavyznačaĺny_;
<br>jakija suadnosiacca sa slovazlučeńniami nazoŭnikaŭ z ličebnikami i prysloŭjami adnosnaj miery koĺkaści, ab’jomu, prastory i inš.: _dvuchrazovy_ (_dva razy_), _trochkolavy_, _dvuchtysiačahadovy_, _siamisotpiacidziesiacihadovy_, _sarakahradusny_, _piacidziesiacipracentny_, _sarakatonny_, _šmatrazovy_, _mnahaliudny_, _usiemahutny_;
<br>pieršaj častkaj jakich z’jaŭliajucca prysloŭi: _mocnadziejučy_ (_mocna dziejničać_), _liohkaparanieny_ (_liohka paranić_), _ciažkaŭsprymaĺny_ (_ciažka ŭsprymać_), _nizkarosly_, _vysokaadukavany_, _slabasaliony_, _dobraŭparadkavany_, _malaprykmietny_; alie: _dyjamietraĺna prociliehly_ (_supraćliehly_), _čysta bielaruśki_, _jaskrava vyznačany_, _vykliučna daskanaly_, _asabliva adkazny_, _koĺkasna akreślieny_, _rezka admoŭny_, _kiepska ŭzarany_, _usienarodna abrany_, _vypadkova sustrety_, _svoječasova pryniaty_, _adnosna spakojny_, _biaskonca hlyboki_, _materyjaĺna zacikaŭlieny_;
<br>skladanyja prymietniki z dźviuch i boĺš lieksičnych častak, jakija služać dlia abaznačeńnia navukovych i techničnych paniaćciaŭ: _staražytnaŭschodnieslavianśki_, _pravabiarežnazachodniebuhśki_, _starabielaruskamoŭny_, _indajeŭrapiejśki_.

2. Pišucca praz zlučok skladanyja prymietniki:
<br>utvoranyja ad skladanych nazoŭnikaŭ, jakija pišucca praz zlučok: _vakuum-nasosny_, _hienieral-hubiernatarśki_, _unter-aficerśki_, _libieral-demakratyčny_, _davyd-haradoćki_, _sankt-pieciarburhśki_ i inš.;
<br>častki jakich abaznačajuć raznarodnyja nazvy adpaviednaj prykmiety: _pryrodna-haspadarčy_, _žyĺliova-budaŭničy_, _ahrarna-syravinny_, _liačebna-pracedurny_, _tavarna-hrašovy_, _eliektronna-vyličaĺny_, _navukova-techničny_, _hramadska-palityčny_, _suśvietna-histaryčny_, _narodna-vyzvalienčy_, _siarednie-vierchni_, _prytarna-salodki_ i inš.;
<br>častki jakich abaznačajuć raŭnapraŭnyja paniaćci: _raboča-sialianśki_, _ruska-bielaruśki_;
<br>častki jakich abaznačajuć asablivaści ci adcieńni raznarodnaj jakaści: _kisla-salodki_, _žoŭta-zialiony_, _horka-saliony_, _hučna-piavučy_ i inš.;
<br>častki jakich abaznačajuć napramki śvietu ŭ ich spalučeńni: _paŭnočna-zachodni_;
<br>jakija ŭvachodziać u sklad hieahrafičnych nazvaŭ z pačatkovaj častkaj __Uschodnie-__, __Zachodnie-__, __Paŭdniova-__, __Paŭnočna-__, __Centraĺna-__ i inš.: _Paŭdniova-Afrykanskaja Respublika_, _Zachodnie-Sibirskaja raŭnina_, _Centraĺna-Azijacki rehijon_ i inš.;
<br>pačatkovaj častkaj jakich z’jaŭliajucca ličba abo litara liuboha alfavita: _1000-hadovy_, _5-paviarchovy_, _T-padobny_.

3. Skladanyja prymietniki, utvoranyja ad skladanych ulasnych imionaŭ sa zlučkom, kali jany majuć prystaŭku, pišucca razam: _zaisykkuĺśki_, _pieradciańšanśki_.

4. Skladanyja prymietniki z pačatkovaj častkaj __vajenna-__ pišucca razam: _vajennapalonny_, _vajennapaliavy_, _vajennaabaviazany_.

