+++
title = "Vialikaja i malaja litary ŭ asabovych nazvach"
chapter = "Pravapic vialikaj i malaj litar"
section = "Arfahrafija"
weight = 25
draft = false
+++

1. Z vialikaj litary pišucca:
<br>imiony, imiony pa baćku, proźviščy, psieŭdanimy, mianuški, a taksama dadatkovyja aznačeńni pry hetych nazvach: _Ivan_, _Janka_, _Jaś_, _Jaśka_, _Vania_; _Kanstancin Michajlavič Mićkievič_ (_Jakub Kolas_), _Ivan Daminikavič Lucevič_ (_Janka Kupala_), _Alaiza Paškievič_ (_Ciotka_), _Symon Jakaŭlievič Baranaŭ_ (_Symon Baranavych_); _Alieś Bulavieška_, _Michal Kazimir Radzivil Rybańka_, _Kazimir Čaćviorty Jahielončyk_, _Iaan Bahasloŭ_, _Kiryla Turaŭśki_, _Simiaon Polaćki_; _Viktor Hiuho_, _Džek Londan_, _Voĺfhanh Amadej Mocart_; _Don Kichot_, _Don Žuan_, _Niestar Lietapisiec_;
<br>kožnaje imia ŭ sastaŭnych imionach i proźviščach, kali jany pišucca asobna abo praz zlučok: _Erych Maryja Remark_, _Iahan Siebaśćjan Bach_, _Džon Noeĺ_, _Chans Kryścijan Andersien_, _Džavani Džakoma Kazanova_, _Žak Iŭ Kusto_, _Maryja-Luiza-Žazefina_; _Vikiencij Dunin-Marcinkievič_, _Maryja Skladoŭskaja-Kiury_;
<br>proźviščy, a taksama imiony ŭ množnym liku, kali jany vystupajuć jak nazva rodu, hrupy asob ci ŭžyvajucca ŭ značeńni ahuĺnaj nazvy: _Mićkievičy_, _braty Harećkija_, _majontak Tyškievičaŭ_, _rod Radzivilaŭ_, _abodva Žuki_, _biazrodnyja Ivany_; _Haharyny_, _Zaslonavy_;
<br>častki sastaŭnych asabovych imionaŭ kitajcaŭ, karejcaŭ, v’jetnamcaŭ, birmancaŭ, indaniezijcaŭ, tajlandcaŭ, cejloncaŭ, japoncaŭ: _Ań Lušań_, _Van Janmiń_, _Suń Jatsien_, _Tao Juańmiń_, _Ćzian Huancy_ (Kitaj); _An Čchan Cho_, _Čchvie Čxi Von_, _Pak In No_ (Kareja); _Nhujen Fuk Ań_, _Nhujen Čaj_ (V’jetnam); _Pi Maŭ Nin_, _Takin Koda Chmajn_ (Birma); _Sutan Takdyr Ališachbana_, _Pramudźja Ananta Tur_, _Utui Tutanh Santani_ (Indaniezija); _Kulab Sajpradyt_, _P’ja Tasin_ (Tajland); _Karachara Karachita_ (Japonija);
<br>pačatkovyja častki __Ibn__, __Bien__, __Šach-__, __Mak-__, __San-__, __Sant-__, __Sien-__, __Sient-__, __Ter-__ u inšamoŭnych asabovych imionach, jakija pišucca asobna, razam abo dalučajucca da ich praz zlučok, a taksama pačatkovyja __O’__, __D’__, jakija pišucca praz apostraf: _Ibn Sina_, _Bien Ali_, _Šach-Džachak_, _Mak-Doŭel_, _Mak-Kinli_, _San-Martyn_, _Sant-Elijo_, _Sien-Žust_, _Sient-Ećjen_, _Ter-Pietrasian_, _O’Hienry_, _D’Alambier_, _D’Artańjan_;
<br>klički žyviol, ptušak i inšych istot: _koń Varanok_, _karova Krasulia_, _sabaka Reks_, _kot Kuzia_, _kuryca Rabka_, _papuhaj Hoša_;
<br>prynaliežnyja prymietniki, utvoranyja ad asabovych imion i kličak žyviol, mianušak pry dapamozie sufiksaŭ __-ov-__, __-oŭ__ (__-av-__, __-aŭ__), __-jov-__, __-joŭ__ (__-jev-__, __-jeŭ__), __-yn-__, __-in-__: _Kuźmoŭ susied_, _Skarynavy vydańni_, _Bahdanovičaŭ vierš_, _Michasiovy pryhody_, _Vasilioŭ holas_, _Zośčyny baćki_, _Rahulina malako_;
<br>adnosnyja prymietniki, utvoranyja ad imion i proźviščaŭ, psieŭdanimaŭ, kali takija prymietniki ŭvachodziać u sklad sastaŭnych ulasnych nazvaŭ: _Kupalaŭskaja premija_ (premija imia Janki Kupaly), _Nobielieŭskaja premija_, _Kolasaŭskaja stypiendyja_ (stypiendyja imia Jakuba Kolasa), _Hareckija čytańni_ (čytańni, pryśviečanyja Maksimu Hareckamu), _Varfalamiejeŭskaja noč_ (histaryčnaja padzieja ŭ Paryžy ŭ noč śviatoha Varfalamieja), _Markaŭskija rady_ (terminalahičnaja nazva ŭ matematycy).

2. Z maloj litary pišucca:
<br>ahuĺnyja nazvy liudziej, pradmietaŭ, rečyvaŭ i chimičnych eliemientaŭ, adzinak vymiareńnia, jakija ŭtvarylisia na asnovie asabovych i hieahrafičnych nazvaŭ: _donžuan_ (_byŭ donžuanam_), _donkichot_ (_taki donkichot_), _eskulap_; _biefstrohanaŭ_, _braŭninh_, _dyzieĺ_, _kaciuša_, _maŭzier_, _marharytka_, _nahan_, _takaj_, _ford_, _frenč_, _šavijot_; _morfij_, _amierycyj_, _palonij_, _uran_, _fiermij_; _ampier_, _voĺt_, _džoŭĺ_, _om_, _renthien_, _farada_;
<br>asabovyja nazvy (proźviščy, imiony i inš.) u formie množnaha liku, kali ich užyvańnie vyjaŭliaje pahardlivyja, źnievažaĺnyja adnosiny: _harlachvaćkija_, _zabloćkija_, _kručkovy_, _pisuĺkiny_, _tuliahi_;
<br>nazvy čalavieka, utvoranyja ad asabovych imionaŭ, jakija ŭkazvajuć na jaho prynaliežnaść abo prychiĺnaść da kaho-, čaho-niebudź: _hiehieĺjaniec_, _kupalaviec_, _mahamietanin_, _machnoviec_, _talstoviec_;
<br>prymietniki, utvoranyja ad asabovych nazvaŭ, jakija ŭžyvajucca ŭ skladzie ŭstojlivych spalučeńniaŭ z nazoŭnikami (fraziealahizmaŭ) abo ŭ skladzie sastaŭnych ahuĺnych nazvaŭ sa značeńniem adpaviednaj adnosnaj prykmiety: _ezopaŭskaja (ezopava) mova_, _pirava pieramoha_, _achiliesava piata_, _tantalavy muki_, _šamiakaŭ sud_, _baĺzakaŭski ŭzrost_, _broŭnaŭski ruch_, _hiehielieŭskaja dyjaliektyka_, _kupalaŭski vierš_, _napalieonaŭskija plany_, _deholieŭskaja Francyja_, _renthienaŭski zdymak_, _sidarava kaza_;
<br>častki __van__, __da__, __dzi__, __dziu__, __don__ (__donna__), __de__, __der__, __la__, __lie__, __fon__, __eĺ__ i niekatoryja inšyja ŭ inšamoŭnych asabovych nazvach: _Liudvih van Bietchovien_, _Lieanarda da Vinčy_, _Kola dzi Ryjenca_, _dziu Har_, _don Fierdynand_, _Lope de Vieha_, _lie Karbiuźje_, _Ota fon Šanchaŭzien_; alie ŭ asabovych nazvach litaraturnych hierojaŭ (_Don Kichot_, _Don Chuan_), a taksama ŭ niekatorych vypadkach u proźviščach i imionach pišucca z vialikaj litary: _Dzi Vitoryjo_, _De Lonh_, _Van Hoh_, _Eĺ Hreka_, _La Baesi_;
<br>častki __aha__, __ad__, __al__, __as__, __ar__, __aš__, __biej__, __biek__, __zade__, __ahly__, __uĺ__, __zuĺ__, __kyzy__, __aĺ__, __paša__, __chan__, __šach__, __ed__, __eĺ__ i niekatoryja inšyja ŭ inšamoŭnych asabovych nazvach, jakija padajucca zvyčajna paślia nazvy abo pierad joj i pišucca praz zlučok: _Ibrahim-aha_, _Amar aš-Šaryf_, _Ibrahim-biej_, _Amad-zade_, _Tursun-zade_, _Kior-ahly_, _Mamied-ahly_, _Siejf uĺ-Islam_, _Zuĺfija-kyzy_, _Amad ed-Dzin_, _Siedach zuĺ-Fakar_, _Suliejman-paša_, _Machamied eĺ-Kuni_ i inš.