+++
title = "Źmiakčaĺny miakki znak"
chapter = "Pravapic miakkaha znaka i apostrafa"
section = "Arfahrafija"
weight = 18
draft = false
+++

1. Miakki znak pišacca paślia zyčnych __z__, __l__, __n__, __s__, __c__ (z miakkaha __t__), __dz__ (z miakkaha __d__):
<br>dlia abaznačeńnia na piśmie miakkaści zyčnaha na kancy slova: _miadźviedź_, _dzień_, _soĺ_, _voś_, _čytać_, _pisać_, _stań_, _kiń_, _lieź_, _šeść_, _dziesiać_, _štoś_, _dzieś_, _kudyś_, _čahoś_, _višań_, _kuchań_, _socień_, _piesień_;
<br>dlia abaznačeńnia na piśmie miakkaści zyčnaha pierad ćviordym zyčnym: _dziadźka_, _baćka_, _kaśba_, _baraćba_, _piśmo_, _Viaźma_, _Kuźma_, _vośmy_, _proćma_, _dźmuchaviec_;
<br>dlia abaznačeńnia na piśmie miakkaści zyčnaha pierad nastupnym miakkim zyčnym tady, kali pry źmienie formy taho ž slova (abo pry zamienie jaho druhim slovam taho ž korania) hety miakki zyčny stanovicca ćviordym, a papiaredni zyčny zachoŭvaje svaju miakkaść: _baraćbie_, _baraćbit_ (_baraćba_), _piśmieńnik_ (_piśmo_), _vaśmi_, _vaśmiu_ (_vośmy_), _ćmiany_ (_ćma_). Kali pry źmienie formy taho ž slova (abo pry zamienie jaho druhim slovam taho ž korania) miakkaść zyčnych nie zachoŭvajecca, to miakkaść zyčnaha pierad nastupnym miakkim zyčnym na piśmie miakkim znakam nie abaznačajecca: _dźvie_ – _dva_, _šeść_ – _šosty_, _źvinieć_ – _zvon_.

2. Miakki znak pišacca dlia abaznačeńnia miakkaści zyčnych u dziejaslovach zahadnaha ladu:
<br>pierad kančatkam pieršaj asoby množnaha liku __-ma__: _kińma_, _siadźma_, _stańma_;
<br>pierad kančatkam druhoj asoby množnaha liku __-cie__: _budźcie_, _kińcie_, _siadźcie_, _stańcie_, _namyĺcie_;
<br>pierad zvarotnaj čaścicaj __-sia__: _kińsia_, _źvieśsia_.

3. Miakki znak pišacca dlia abaznačeńnia miakkaści zyčnych u nazoŭnikach pierad kančatkam tvornaha sklonu množnaha liku __-mi__: _końmi_, _liudźmi_, _hrudźmi_, _dziećmi_.

4. Miakki znak pišacca:
<br>u skladanych ličebnikach: _piaćdziasiat_, _šeśćdziasiat_, _piaćsot_, _šeśćsot_, _dzieviaćsot_;
<br>u čaścicy __-ści__, jakaja ŭvachodzić u sklad slova: _štości_, _čahości_, _kudyści_, _dzieści_, _čamuści_, _jakiści_;
<br>u slovie _liedźvie_.

5. Miakki znak pišacca dlia abaznačeńnia na piśmie miakkaści [l] pierad zyčnymi: _paĺcy_, _koĺcy_, _videĺcy_, _saĺca_, _vaĺcy_, _koĺki_, _toĺki_, _huĺni_, _vieĺmi_, _Aĺf’jery_, _braziĺśki_ (_Brazilija_), _vieniesueĺśki_ (_Vieniesuela_), _uraĺśki_ (_Ural_), _liepieĺśki_ (_Liepieĺ_), _liĺśki_ (_Liĺ_), _Manhaĺf’je_.

6. Miakki znak pišacca dlia abaznačeńnia na piśmie miakkaści [n]:
<br>pierad sufiksam __-k-__, a taksama pierad sufiksam __-čyk-__ (kali slova biez sufiksa __-čyk-__ zakančvajecca miakkim znakam): _piesieńka_, _višańka_, _niańka_ (i _niańčyć_); _kamieńčyk_ (_kamień_), _pramieńčyk_ (_pramień_), _kareńčyk_ (_korań_), _ahieńčyk_ (_ahoń_);
<br>pierad sufiksam __-sk-__ u prymietnikach, utvoranych ad nazvaŭ miesiacaŭ, jakija zakančvajucca miakkim [n’], i nazoŭnika _vosień_: _studzieńśki_, _červieńśki_, _lipieńśki_, _śniežańśki_, _vosieńśki_, a taksama ŭ suadnosnych ulasnych nazvach: _Červieński rajon_, _Lipieńskaja škola_;
<br>u sufiksie __-jeńk-__ (__-eńk-__, __-ańk-__): _malieńki_, _daražeńki_, _pryhožańki_.

7. Miakki znak nie pišacca:
<br>paślia šypiačych (__ž__, __dž__, __č__, __š__), __r__, __c__ (nie z __t__ miakkaha) i __d__, __t__, a taksama paślia hubnych __b__, __v__, __m__, __p__, __f__: _doždž_, _noč_, _myš_, _car_, _kupiec_, _holub_, _p’jedestal_, _siam’ja_, _V’jetnam_, _vierf_;
<br>paślia __z__, __s__, __c__, __dz__ pierad miakkimi zyčnymi, kali pry źmienie formy taho ž slova (abo pry zamienie jaho druhim slovam taho ž korania) nieĺha pastavić hetyja __z__, __s__, __c__, __dz__ pierad ćviordym zyčnym: _pieśnia_ – _pieśni_ – _pieśniami_, _źvier_ – _źvieram_ – _źviaroŭ_, _śviet_ – _śviacić_ – _aśviatlieńnie_, _dźviery_ – _dźviarej_, _čaćvier_ – _čaćviarhom_, _čaćviorty_ – _čaćviarcina_ – _čaćvierykom_, _ćviordy_ – _śćviardžać_; _śchilicca_, _śkinuć_, _jość_, _Dźvina_, _Dźmitryj_;
<br>pry padaŭžeńni zyčnych: _nasieńnie_, _raĺlia_, _haĺlio_, _kalośsie_, a taksama padvajeńni: _źziać_;
<br>u prymietnikach z sufiksam __-sk-__, utvoranych ad nazoŭnikaŭ na __-ń__: _konśki_ (_koń_), _astrachanśki_ (_Astrachań_), _liubanśki_ (_Liubań_), _plzienśki_ (_Plzień_), _čań-čunśki_ (_Čań-Čuń_), _ciań-šanśki_ (_Ciań-Šań_).