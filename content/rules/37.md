+++
title = "Ličebniki"
chapter = "Pravily napisańnia razam, praz zlučok i asobna"
section = "Arfahrafija"
weight = 37
draft = false
+++

1. Pišucca razam:
<br>skladanyja koĺkasnyja ličebniki, apošniaj častkaj jakich z’jaŭliajucca __-dziasiat__, __-ście__, __-sta__, __-sot__: _šeśćdziasiat_, _dźvieście_, _trysta_, _piaćsot_;
<br>skladanyja paradkavyja ličebniki, apošniaj častkaj jakich z’jaŭliajucca __-dziasiaty__, __-soty__, __-tysiačny__, __-miĺjonny__ i inš.: _piacidziasiaty_, _trochsoty_, _dvuchtysiačny_, _siamimiĺjonny_, _piacimiĺjardny_, _dvuchsotpiacidziesiacivaśmimiĺjonny_ i inš.

2. Asobna pišucca sastaŭnyja koĺkasnyja, paradkavyja i drobavyja ličebniki: _sto dvaccać piać_, _tryccać try_, _tysiača piaćsot adzin_, _sto dvaccać piaty_, _tryccać treci_, _tysiača piaćsot pieršy_, _dva z palovaj_, _piać z čvertkaj_, _try piatyja_, _piać dziasiatych_, _siem sotych_.

3. Pišucca praz zlučok:
<br>paradkavyja ličebniki, napisanyja ličbami, pry spalučeńni ich z kančatkami, častkami kančatkaŭ, sastaŭnymi častkami ŭ vyhliadzie sloŭ: _25-y_, _na 10-m km_, _31-ha_, _10-miĺjonny_, _18-miĺjardny_;
<br>ličebniki, napisanyja slovami abo ličbami, jakija abaznačajuć pryblizny lik: _vosiem-dzieviać hadoŭ_, _dźvie-try hadziny_, _siomaje-vośmaje stahoddzie_, _2-3 hady_.

4. Stavicca praciažnik:
<br>u skladanych i sastaŭnych ličebnikach prybliznaha liku: _praz tryccać piać – tryccać siem hadoŭ_, _50–60-ja hady_;
<br>pry ŭmoŭnym pieraličeńni: _artykuly 2–7_, _1–10 klasy_.

