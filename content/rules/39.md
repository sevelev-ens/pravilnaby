+++
title = "Prynazoŭniki, zlučniki, čaścicy, vykličniki"
chapter = "Pravily napisańnia razam, praz zlučok i asobna"
section = "Arfahrafija"
weight = 39
draft = false
+++

1. Pišucca razam:
<br>prynazoŭniki, jakija ŭtvarylisia ŭ vyniku źlićcia prynazoŭnika z nazoŭnikam: _zamiest_, _nakont_, _nakštalt_, _zvyš_;
<br>prysloŭi, jakija ŭžyvajucca ŭ jakaści prynazoŭnikaŭ i z’jaŭliajucca vynikam źlićcia sklonavych form nazoŭnikaŭ z prynazoŭnikami: _źvierchu_, _napieradzie_, _napierakor_, _nasustrač (nasustreču)_, _upierad_, _upieradzie_, _uślied_ (_uślied za ciahnikom_);
<br>zlučniki, jakija ŭtvarylisia ŭ vyniku źlićcia prynazoŭnika z zajmieńnikam ci slovami __koĺki__, __stoĺki__: _zatoje_, _pryčym_, _prytym_, _pakoĺki_, _nastoĺki_. Takija zlučniki patrebna adroźnivać ad slovazlučeńniaŭ prynazoŭnikaŭ z adpaviednymi zajmieńnikami ci nieaznačaĺna-koĺkasnymi slovami: _pavoli rabiŭ, zatoje hruntoŭna_ (alie: _za što ŭziaŭ, za toje i addaŭ_); _pakoĺki abiacaŭ, treba zrabić_ (alie: _biarom pa stoĺki, pa koĺki damovilisia_);
<br>zlučniki __ažno__, __aĺbo__ (__abo__), __niby__, __nibyta__, __kab__;
<br>zlučnik __dy__ z čaścicaj __i__ (pieravažna ŭ dalučaĺnym značeńni), utvarajučy skladany zlučnik __dyj__: _zrabliu dyj hodzie_. Skladany zlučnik __dyj__, jaki ŭžyvajecca pieravažna dlia dalučeńnia śćviardžeńnia zakončanaści, spynieńnia dziejańnia, nieabchodna adroźnivać ad sastaŭnoha zlučnika __dy__ z čaścicaj __i__ sa značeńniem dalučeńnia: _nichto boĺš nie prapanavaŭ, dy i ničoha nie chacielasia_;
<br>zajmieńniki i prysloŭi z postfiksami __-ś__, __-ści__: _dzieś_, _chtoś_, _dzieści_, _chtości_, _kudyści_, _čyjści_, _jakiści_;
<br>zajmieńniki z pačatkovaj uzmaćniaĺnaj čaścicaj __a__: _anichto_, _anijak_, _anidzie_, _anikudy_. Čaścica __a__ pišacca razam z čaścicaj __ni__: _ani voblačka_, _ani ničoha_, _ani nie chaču_.

2. Pišucca asobna slovy ŭ sastaŭnych zlučnikach: _tamu što_, _tak što_, _chiba što_, _jak toĺki_, _jak byccam_, _pierš čym_, _heta značyć_, _to tak_, a taksama ŭ slovazlučeńniach, jakija ŭžyvajucca ŭ funkcyi pabočnych sloŭ: _moža być_, _tak kažučy_, _takim čynam_ i inš.

3. Pišucca praz zlučok:
<br>skladanyja prynazoŭniki __z-za__, __z-pad__, __z-nad__, __z-pamiž__, __z-pa-nad__, __pa-za__, __pa-nad__;
<br>skladanyja vykličniki, padzyŭnyja i hukapierajmaĺnyja slovy: _o-ho-ho_, _voj-voj-voj_, _o-jo-joj_, _a-ja-jaj_, _dziu-dziu-dziu_, _cha-cha-cha_, _dzyn-dzyn-dzyn_, _ku-ku_, _trach-tararach_, _uha-uha_ i inš.;
<br>slovy z prystaŭkaj __aby-__, postfiksami __-niebudź__, __-koliečy__ (__-koĺviečy__, __-koĺviek__), čaścicaj __to__: _aby-chto_, _aby-što_, _aby-dzie_, _aby-adkuĺ_, _chto-niebudź_, _dzie-niebudź_, _kudy-niebudź_, _jak-koliečy_ (_koĺviečy_), _jon-to_, _skazać-to skazaŭ_.

4. Zajmieńniki __aby-chto__ i __aby-što__ pry spalučeńni z prynazoŭnikami pišucca asobna: _aby ŭ kaho_, _aby da kaho_, _aby z čym_.

5. Zajmieńnik __aby-jaki__ pry spalučeńni z prynazoŭnikami pieradajecca abo tryma slovami (_aby z jakimi_), abo dvuma (_z aby-jakimi_).

6. Slovy, vytvornyja ad prysloŭja __aby-jak__, z prefiksam __aby__ pišucca razam: _abyjakavy_, _abyjakava_, _abyjakavaść_, _abyjakavaty_ i inš.

7. Čaścica __taki__ pišacca praz zlučok u slovach typu __ŭsio-taki__, __tak-taki__, a taksama ŭ tych vypadkach, kali jana staić paślia dziejaslova: _pryjšoŭ-taki sam_. Va ŭsich astatnich vypadkach čaścica __taki__ pišacca asobna: _Jon taki nadumaŭsia pryjści_. _Jon usio ž taki dumaje pryjechać_.

8. Pišucca asobna čaścicy __by__ (__b__), __ža__ (__ž__): _pryjšoŭ by_, _pryjšla b_, _kazaŭ ža_, _čamu ž_, _chto ž by_, _jak ža ž_, a taksama __što__ ŭ takich spalučeńniach, jak _pakuĺ što_, _amaĺ što_, _toĺki što_, _sama što_, _chiba što_ i inš.