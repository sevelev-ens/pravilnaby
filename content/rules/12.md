+++
title = "Zyčnyja d, t i dz, c"
chapter = "Pravapic zyčnych"
section = "Arfahrafija"
weight = 12
draft = false
+++

1. Čarhavańnie ćviordych zyčnych hukaŭ [d], [t] z miakkimi [dz’], [c’]&nbsp;(dziekańnie i ciekańnie) adliustroŭvajecca na piśmie: zamiest __d__, __t__ pierad __je__, __jo__, __i__, __ju__, __ja__ pišucca adpaviedna __dz__, __c__: _harady_ – _u horadzie_, _narody_ – _u narodzie_, _sady_ – _u sadzie_, _idu_ – _idziom_, _viadu_ – _viadzi_, _vada_ – _vadziany_, _hrudny_ – _hrudzi_, _liudu_ – _liudzi_, _varta_ – _na varcie_, _chata_ – _u chacie_, _čysty_ – _čyściutki_, _vytok_ – _vyciakać_, _karta_ – _na karcie_, _katly_ – _kaciol_, _tru_ – _cierci_, _šosty_ – _šeść_, _piaty_ – _piać_, _latyń_ – _lacinka_.

2. Čarhavańnie [d], [t] z [dz’], [c’] adbyvajecca pierad miakkim [v’]: _dva_ – _dźvie_, _dźvieście_, _ruta_ – _rućviany_, _miortvy_ – _miarćviak_, _čatyry_ – _čaćviorty_, _čerstvy_ – _sčarśćviely_.
<br>Litara __c__ i afrykata __dz__ pierad miakkim [v’] pišucca zhodna z vymaŭlieńniem u slovach: _dźviery_, _miadźviedź_, _baćvińnie_, _ćviordy_, _ćviarozy_, _ćvik_, _ćvily_, _ćviści_, _lićvin_, _lićvinka_, _jaćviah_, _Maćviej_, _Maćviejenka_, _Baćvińnik_ i inš. Vykliučeńnie: _tvist_.

3. Huki [d] u kancy prystaŭki i [t] u skladzie sufiksa pierad miakkim [v’] zachoŭvajucca niaźmienna i na piśmie pieradajucca adpaviedna litarami __d__ i __t__: _advieźci_, _u tavarystvie_, _u ahienctvie_, _u vydaviectvie_, _ab pryrodaznaŭstvie_, _u hramadstvie_, _u braterstvie_.
<br>Huk [t] vymaŭliajecca niaźmienna i na piśmie pieradajecca litaraj __t__ pierad miakkim [v’] u addziejasloŭnych nazoŭnikach i ŭ slovach, vytvornych ad ich: _bitva_ – _u bitvie_, _brytva_ – _brytvie_, _brytvienny_, _kliatva_ – _kliatvie_, _kliatvienny_, _pitvo_ – _u pitvie_, _pastva_ – _u pastvie_. Litary __d__ i __t__ pišucca taksama ŭ niekatorych inšych slovach: _mardva_ – _mardvie_, _mardvin_, _Mardvinaŭ_, _Litva_ – _u Litvie_.

4. U zapazyčanych slovach (a taksama ŭ vytvornych ad ich) ćviordyja __d__, __t__, jak pravila, pišucca niaźmienna: _rejśfiedar_, _deliehat_, _demanstracyja_, _miedycyna_, _apladyśmienty_, _indyk_, _litaratura_, _majstar_, _materyjal_, _univiersitet_, _kvatera_, _technika_, _tyraž_, _śkieptyk_, _jeretyk_, _plastyk_, _tearetyk_, _avantura_, _dyktatura_.

5. Pierad sufiksami i spalučeńniami sufiksaĺnaha pachodžańnia __-in-__, __-ir-__, __-ik-__, __-jor-__, __-jejec-__, __-jejsk-__ u slovach inšamoŭnaha pachodžańnia, a taksama ŭ slovach, vytvornych ad ich, [d] i [t] čarhujucca z [dz’], [c’], što i adliustroŭvajecca na piśmie: _suĺfidy_ – _suĺfidzin_, _kamanda_ – _kamandzir_, _indziejec_, _indziejski (alie: Indyja_ – _indyjec_, _indyjśki_, _indyjcy)_, _hvardyja_ – _hvardziejec_, _hvardziejśki_, _mantaž_ – _mancior_, _manciroŭka_, _mancirovačny_, _biliet_ – _biliecior_, _biliecik_, _epizod_ – _epizodzik_, _žakiet_ – _žakiecik_.

6. Zyčnyja __dz__, __c__ pišucca ŭ niekatorych slovach, pravapis jakich vyznačajecca pa sloŭniku: _mundzir_, _hieteradzin_, _dziuna_, _dziušes_, _bardziur_, _arcieĺ_, _arcišok_, _cir_, _citr_, _eciud_, _ciuĺ_, _naciurmort_, _uvierciura_, _nakciurn_, _ciurkśki_, _ciuĺpan_, _karancin_.

7. Zyčnyja __d__, __t__ abo __dz__, __c__ pišucca ŭ adpaviednaści z bielaruskim litaraturnym vymaŭlieńniem va ŭlasnych imionach i nazvach: _Dade_, _Defo_, _de Baĺzak_, _Detrojt_, _Telavi_, _Atela_, _Tevasian_, _Teklia_, _Tekierej_, _Tereza_, _Šaptyćki_, _«Jumanite»_, _Dzianis_, _Harybaĺdzi_, _Dźvina_, _Dziasna_, _Baradzino_, _Uladzivastok_, _Hradzianka_, _Ploŭdziŭ_, _Chryścina_, _Ciutčaŭ_, _Kaciubinśki_, _Vučecič_, _Cieliachany_, _Cimkavičy_, _Cichvin_, _Bycień_, _Cierak_, _Ciumień_, _Ciurynhija_, _Haici_, _Palieścina_, _Poci_, _Taici_ i inš. Pravapis takich sloŭ vyznačajecca pa sloŭniku.