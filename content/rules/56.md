+++
title = "Koska ŭ skladanazlučanym skazie"
chapter = "Koska ŭ skladanym skazie"
section = "Punktuacyja"
weight = 56
draft = false
+++

1. Koskaj addzialiajucca častki skladanazlučanych skazaŭ, jakija ab’jadnany zlučnikami __i__, __dy__ (u značeńni «i»), __dyj__ (__dy i__), __abo__ (__aĺbo__), __ci__.
<br>Napryklad:
<blockquote>_Iduć ad kožnaha pierona na ŭschod i zachad ciahniki, i ad apošniaha vahona dalioka śvieciać ahańki_ (S.Hrachoŭski).</blockquote>
<blockquote>_Praplyvie huk bajaźliva pa-nad luham, pa-nad nivaj u źniamiely śviet, dy znoŭ cicha-cicha stanie_ (Ja.Kolas).</blockquote>
<blockquote>_Ad zaviei nie bylo vidać ahnioŭ navat niedaliokich viosak, dy i bliźkija išli ŭ ciemry liedź prykmietnymi mutnymi znakami_ (I.Mieliež).</blockquote>

2. Pierad zlučnikami __i__, __dy__ (u značeńni «i»), __abo__, __ci__ koska nie stavicca:
<br>kali ŭ skladanazlučanym skazie (zvyčajna ŭ pačatku) jość ahuĺny člien, jaki adnosicca da pieršaj i da druhoj častak, abo ahuĺnaja čaścica ci pabočnaje slova.
<br>Napryklad:
<blockquote>_Dzie-nidzie ŭ harodčykach, lia hankaŭ čyrvanieli viasnovyja kvietki i zaćvitaŭ bez_ (V.Bykaŭ).</blockquote>
<blockquote>_Praz niejki čas viecier razahnaŭ chmary ŭ vyšyni i doždž ścich_ (I.Mieliež).</blockquote>
<blockquote>_Toĺki vierchaviny sosnaŭ huli liedź čutna dy šaliaścieli trapiatkija asiny_ (M.Lyńkoŭ);</blockquote>
kali častki skladanazlučanaha skaza z’jaŭliajucca biezasabovymi (adnarodnymi pa značeńni), niapeŭna-asabovymi abo naminatyŭnymi skazami, a taksama kali majuć formu pytaĺnych, pabudžaĺnych ci kličnych skazaŭ.
<br>Napryklad:
<blockquote>_Cišynia i prastor_ (E.Ahniaćviet).</blockquote>
<blockquote>_Koĺki radaści i koĺki zachaplieńnia!_</blockquote>

3. Koskaj addzialiajucca častki, jakija ab’jadnany ŭ skladanazlučany skaz zlučnikami __alie__, __a__, __dy__ (u značeńni «alie»), __ž__ (__ža__), __až__, __adnak__, __zatoje__, __toĺki__ i inš.
<br>Napryklad:
<blockquote>_Navoddaliek čulisia strely, alie tut bylo ŭžo cicha_ (I.Mieliež).</blockquote>
<blockquote>_Martyn astaŭsia ŭ chmyźniaku, a dzied Talaš źnik z vačej, rasplyŭsia ŭ ciemradzi_ (Ja.Kolas).</blockquote>
<blockquote>_I čužomu navučajsia, dy svajho nie curajsia_ (Prykazka).</blockquote>
<blockquote>_Mikita mocna pastukaŭ u dźviery, adnak z kabinieta nichto nie azvaŭsia_ (M.Zarecki).</blockquote>
<blockquote>_Na vulicy skrypka hraje, mianie ž maci nie puskaje_ (Narodnaje).</blockquote>
<blockquote>_Zaviarnuŭsia [Bruj] i chacieŭ užo iści nazad, až z piečy pačuŭsia holas: «Chto tam?»_ (Ja.Kolas).</blockquote>

4. Koskaj addzialiajucca častki, jakija ab’jadnany ŭ skladanazlučany skaz pry dapamozie paŭtornych zlučnikaŭ __i... i__, __ni... ni__, __to... to__, __nie to... nie to__, __abo (aĺbo)... abo (aĺbo)__, __ci... ci__, __ci to... ci to__.
<br>Napryklad:
<blockquote>_I chvaliujecca pšanica, i dryžyć piaščotna haj_ (P.Broŭka).</blockquote>
<blockquote>_Ni kolas na nivie nie ŭskalychniecca, ni list na drevie nie ŭzvaruchniecca_ (Ja.Kolas).</blockquote>
<blockquote>_Abo ich [ptušak] tut nie bylo, abo jany prosta nie advažvalisia padavać holasu_ (Ja.Kolas).</blockquote>
<blockquote>_Ci to stohnie bura, ci to vichor huliaje._</blockquote>