+++
title = "Pravily pastanoŭki spalučeńniaŭ znakaŭ prypynku"
chapter = "Spalučeńnie znakaŭ prypynku"
section = "Punktuacyja"
weight = 65
draft = false
+++

1. Kali pytaĺnik, kličnik, kropka, šmatkrop’je abo koska ŭžyvajucca ŭ spalučeńni z praciažnikam, to praciažnik stavicca paślia pieraličanych znakaŭ prypynku.
<br>Napryklad:
<blockquote>_«Chlopiec tvoj užo dobra padros?» – spytaŭ toj pryhlušana_ (Ja.Bryĺ).</blockquote>
<blockquote>_«Malajcy! – strymana pachvaliŭ Ladynin, akinuŭšy vokam zžatuju plošču. – Dobry pačatak»_ (I.Šamiakin).</blockquote>
<blockquote>_«Ničoha. Ničoha, usio projdzie...» – pasprabavala ŭśmichnucca jana_ (I.Mieliež).</blockquote>
<blockquote>_Krasuj, naš Minsk, – liubimaja stalica!_ (M.Chviedarovič).</blockquote>

2. Kali paślia praciažnika stajać slovy, jakija vydzialiajucca pa adpaviednych pravilach koskami (napryklad, pabočnaje slova), to koska pierad im apuskajecca.
<br>Napryklad:
<blockquote>_Udasca im zašycca ŭ lies – napeŭna, adarvucca ad dahaniatych._</blockquote>
<blockquote>_Paśpieješ zrabić usio da viečara – moža, dazvoliu schadzić na viačorki._</blockquote>

3. Koska i praciažnik staviacca:
<br>pierad slovam, jakoje paŭtarajecca dlia taho, kab źviazać z jaho dapamohaj dadanuju častku skladanazaliežnaha skaza, sastaŭnuju častku skladanazlučanaha ci častku prostaha skaza razhornutaj kanstrukcyi.
<br>Napryklad:
<blockquote>_Tyja ściežki, što ŭ zaŭtra viaduć, – tyja ściežki adnoĺkavy, musić?_ (P.Trus).</blockquote>
<blockquote>_U cišyni, jakoj nie moža parušyć ni daliokaja pieśnia adtuĺ, dzie pali i darohi, ni hrukatańnie ekskavatara, što ŭžo danosicca pa vadzie z taho boku, dzie Nioman, pry zorkach, što niejak ćmiana praśviečvajuć z vysokaj vyšyni, i pry miesiacy, jaki barvovym akrajcam ustaŭ nad luham, – u takoj cišyni i spakojnaj paŭciemry vyjšli na pracu niadaŭnija hości hetych miaścin – babry_ (Ja.Bryĺ).</blockquote>
<blockquote>_Sapraŭdy, chto jana, hetaja piestavataja pryhažuńka, zichatlivy askolak čužoha, daliokaha śvietu, niedarečnym liosam vajny zakinutaja ŭ fašyscki kanclahier, – chto jana, kab vykladać joj jaho baliučaje, što ŭ svoj čas adabrala stoĺki dušeŭnaje sily ŭ samoha?_ (V.Bykaŭ);</blockquote>
u skladanazaliežnych skazach, zvyčajna z niekaĺkimi dadanymi častkami pierad haloŭnaj, jakija raspadajucca na dźvie ahuĺnyja sensavyja častki, kab abaznačyć miesca hetaha padzielu.
<br>Napryklad:
<blockquote>_Pakuĺ jon išoŭ u vadu, zanadta, jak zdavalasia Toliu, pliochajučy nahami, pakuĺ jon pyrchaŭ i pakrektvaŭ ad zadavaĺnieńnia, – niechta treci, zdaliok jašče, z-za raki ŭbačyŭšy chlopcaŭ, padyšoŭ da kladački, pa jakoj niadaŭna pierabiraŭsia pievień z čubatkami, uzyšoŭ na vostraŭ i pačaŭ padkradacca da bieraha_ (Ja.Bryĺ).</blockquote>
<blockquote>_Koĺki bylo liudziej na schodzie, što&#769; jany abmiarkoŭvali, jakoje tam pryniali rašeńnie, – nam pra heta nie kazali;_</blockquote>
u skladanych skazach z roznymi vidami suviazi, a taksama ŭ skazach z charakternymi rysami pieryjadu (z vyraznym padzielam na dźvie častki, z anafaryčnaj budovaj pieršaj sastaŭnoj častki).
<br>Napryklad:
<blockquote>_Kali ž asieńnija naviny źmianiali sad, kali z biaroz irvaŭ liście viecier, a maroz, naliŭšy jahady rabiny, travu hubiŭ, i my nahoj uzryvali prelych liściaŭ sloj; kali patrochu čyrvanieli čaromcha, lipa, strojny klion, a hniozdy zmročnyja varon miž holaha haĺlia čarnieli, i hrozny viečara pažar pylaŭ miž bura-šyzych chmar; kali asieńni viecier dzika stahnaŭ i hlucha pa načach hrymieŭ u naš žaliezny dach, – tady da lieta Vieranika ad nas źnikala ŭ instytut i nie budzila zhadak tut_ (M.Bahdanovič).</blockquote>
<blockquote>_Ci koska zazvonić u čas kasavicy, ci pieśniu dziaŭčo zapiaje, ci nieba zaźziaje ŭ ahniach bliskavicy, ci viecier u paliach zazluje, ci hrom hučnabiežny prakocicca ŭ chmarach, ci hruknie nad poliem piarun, – usio vodhuk znachodzić u voĺnych abšarach, usio ich dakranajecca strun_ (Ja.Kolas).</blockquote>
<blockquote>_Ci zavyli vaŭki, ci zajenčyŭ vichor, ci zapieŭ salaviej, ci zahahala huś, – ja tut baču svoj kraj, polie, rečku i bor, svaju matku-ziamliu – Bielaruś_ (Ja.Kupala).</blockquote>

4. U kancy pytaĺnych skazaŭ, jakija vymaŭliajucca z kličnaj intanacyjaj, spačatku stavicca pytaĺnik, a potym – kličnik.
<br>Napryklad:
<blockquote>_Ziamlia Radzimy! U sercy boĺ salodki chto nie adčuŭ, sustreŭšysia z taboj?!_ (A.Zvonak).</blockquote>
<blockquote>_Ci ž heta mnoha?!_</blockquote>
<blockquote>_Chiba ž tak treba?!_</blockquote>

5. U kancy kličnych skazaŭ, jakija vymaŭliajucca z pytaĺnaj intanacyjaj, spačatku stavicca kličnik, a potym – pytaĺnik.
<br>Napryklad:
<blockquote>_Bačyŭ ty!? Slova nieĺha skazać!?_ (K.Čorny).</blockquote>

6. Pierad zakryvaĺnym dvukośsiem zachoŭvajecca kropka, jakaja pakazvaje hrafičnaje skaračeńnie.
<br>Napryklad:
<blockquote>_U instrukcyi bylo napisana: «Prymianiajecca dlia skliejvańnia vyrabaŭ z papiery, kardonu i h.d.»._</blockquote>

7. Kali pierad zakryvaĺnym dvukośsiem staić pytaĺnik abo kličnik, to koska stavicca pavodlie kantekstu.
<br>Napryklad:
<blockquote>_«Što pryniasie viasna?», «Što viasna pakaža?», «Što budzie viasnoju?» – u pradčuvańni važnych padziej pytalisia liudzi i ŭpotajku rychtavalisia da ich_ (Ja.Kolas).</blockquote>
<blockquote>_Piatra abhaniali furmanki z boĺš liohkimi paklažami, i jon, śvieciačysia svaim jasnym tvaram i piesiennymi bryvami, toĺki paśpiavaŭ havaryć: «Dobry dzień, dziadziečka!», «Dobry dzień, ciotačka!», choć troški śkiroŭvajučy ŭbok svajho hniedku, kab dać abminuć_ (Ja.Skryhan).</blockquote>

8. Pytaĺnik, kličnik i šmatkrop’je staviacca pierad zakryvaĺnym dvukośsiem, kali jany adnosiacca toĺki da sloŭ, uziatych u dvukośsie; paślia zakryvaĺnaha dvukośsia hetyja znaki staviacca tady, kali adnosiacca da ŭsiaho skaza, jaki zakančvajecca slovami, uziatymi ŭ dvukośsie.
<br>Napryklad:
<blockquote>_Chlapčuk spyniŭsia na ŭschodkach i z padazronaściu pahliadzieŭ na žančynu. «Jana jaho viedaje ci heta prosta cikaŭnaść, moža navat i pustaja?»_ (K.Čorny).</blockquote>
<blockquote>_Ja paslaŭ joj karotki i ściply adkaz: «Pryjazdžaj, budzieš hościaj žadanaj u nas na vialikaj budoŭli...»_ (A.Kuliašoŭ).</blockquote>
<blockquote>_Čamu kambajn pracuje nie ŭ «Voli»?_ (I.Šamiakin).</blockquote>
<blockquote>_A viedaješ ty našaha Ivana «Tarpaka»?_ (Ja.Kolas).</blockquote>

9. Kali pierad zakryvaĺnym dvukośsiem staić pytaĺnik, kličnik abo šmatkrop’je, to jany paŭtorna nie staviacca paślia dvukośsia; nieadnoĺkavyja znaki (kali jany patrabujucca ŭ zaliežnaści ad charaktaru adpaviednych častak tekstu) staviacca pierad dvukośsiem i paślia jaho.
<br>Napryklad:
<blockquote>_Ci vučyli vy ŭ školie na pamiać vierš Ja.Kupaly «A chto tam idzie?»_</blockquote>
<blockquote>_Vy čujecie, jak mnie piajuć natchnionyja paety? Jak šepčuć zakachanyja: «liubliu!..»?_ (E.Valasievič).</blockquote>
<blockquote>_Jakaja haloŭnaja dumka vykazana ŭ vieršy Ja.Kolasa «Asadzi nazad!»?_</blockquote>
<blockquote>_Vučanica vyrazna pračytala vierš P.Broŭki «Pachnie čabor»._</blockquote>

10. U miežach adnaho skaza koska, kropka z koskaj, dvukrop’je ci praciažnik staviacca toĺki paślia zakryvaĺnaj dužki na miescy razryvu asnoŭnaha skaza ŭstaŭnoj kanstrukcyjaj.
<br>Napryklad:
<blockquote>_Palilasia pieč (nanač braŭsia maroz); u piečy skvarylasia śviežyna_ (K.Čorny).</blockquote>
<blockquote>_Mašy ŭspomniŭsia zapis u Aliesinym dziońniku (učora jon vypadkova trapiŭ joj u ruki): «U čym paezija našaha žyćcia?»_ (I.Šamiakin).</blockquote>
<blockquote>_«Maly Londan» (biez pryharadaŭ) – taksama nie malieńki, kali pryniać pad uvahu, što jon naličvaje nie mienš za šeść miĺjonaŭ žycharoŭ_ (K.Krapiva).</blockquote>

11. Kropka, pytaĺnik, kličnik ci šmatkrop’je staviacca pierad zakryvaĺnaj dužkaj, kali jany adnosiacca toĺki da sloŭ, uziatych u dužki.
<br>Napryklad:
<blockquote>_Kali jon uvajšoŭ u pakoj, toj, što siadzieŭ za stalom, – z čornaj kučaravaj halavoju, u himnaściorcy vajskovaha kroju, – nie adryvajučysia ad papiery, padaŭ jamu lievuju ruku. (U pravaj jon trymaŭ zavostrany z abodvuch kancoŭ čyrvona-sini alovak.)_ (K.Krapiva).</blockquote>
<blockquote>_Niachaj žyvie naša rodnaja Bielaruś! (Usie ŭstajuć. Apladyśmienty.)_</blockquote>
<blockquote>_– Dy ŭ centry (čuŭ mo?) vydali dekret – na miasa zdać usich bykoŭ, jakim minula dziesiać hod_ (K.Krapiva).</blockquote>
<blockquote>_A jak vy nas sustreniecie (ci pabližeje daĺ?), raka imia Laŭrencija, zialiony Manreaĺ_ (P.Pančanka).</blockquote>
<blockquote>_Niadaŭna (katory raz!) ja pračytaŭ «Novuju ziamliu»_ (I.Šamiakin);</blockquote>
paślia zakryvaĺnaj dužki jany staviacca tady, kali adnosiacca da ŭsiaho skaza, jaki zakančvajecca slovami, uziatymi ŭ dužki.
<br>Napryklad:
<blockquote>_Inšy raz reki dvuch roznych basiejnaŭ biaruć pačatak z adnaho i taho ž balota (napryklad, reki Lučesa i Aršyca pamiž Viciebskam i Oršaj)._</blockquote>
<blockquote>_Vidać, svojeasablivaj cikaŭnaściu časopisa da slavianstva tlumačycca toje, što jon źmiaščaŭ tvory hrupy ŭkrainskich piśmieńnikaŭ (Kastamaraŭ, Asnaŭjanienka, Hulak-Arciamoŭski i inš.)._</blockquote>

12. Pry spalučeńni pytaĺnika abo kličnika sa šmatkrop’jem hetyja znaki staviacca na miescy pieršaj abo pieršaj i druhoj kropak.
<br>Napryklad:
<blockquote>_Hanna, što z taboju robicca?.. Čamu ty takoju stala?.._ (K.Čorny).</blockquote>
<blockquote>_A što ž ty ciapier rabić budzieš?!._ (Ja.Bryĺ).</blockquote>

13. Pry spalučeńni šmatkrop’ja z koskaj koska nie stavicca.
<br>Napryklad:
<blockquote>_Valiunia... slaŭnaja maja... skažy ty mnie što-niebudź, ha?.. Skažy..._ (Ja.Bryĺ).</blockquote>
<blockquote>_I tam… na dnie… ćvili liliei ŭ bahnie viečnaści..._ (M.Bahdanovič).</blockquote>
<blockquote>_Zhubili vierby kaliarovaść, a tam śniahi… śniahi… śniahi…_ (P.Trus).</blockquote>

14. Pierad šmatkrop’jem moža stavicca dvukrop’je ci koska, kali jość nieabchodnaść pakazać pieralik cytat, jakija pryvodziacca nie poŭnaściu.
<br>Napryklad:
<blockquote>_U teliehramach paviedamlialasia: ... vajenny pieravarot u Hrecyi, rabočyja ŭ Francyi admovilisia razhružać sudny z vajennymi hruzami..._</blockquote>

15. Kali ŭ pačatku abo ŭ kancy cytaty (toje ž adnosicca i da prostaj movy) sustrakajucca ŭnutranaje i źniešniaje dvukośsi, to ŭ drukavanym tekście jany pavinny adroźnivacca pamiž saboj maliunkam (tak zvanyja «jelački» i «lapki»), pryčym źniešniaje dvukośsie nie pavinna apuskacca.
<br>Napryklad:
<blockquote>_Anatoĺ Anikiejčyk pisaŭ pra pomnik Janku Kupalu ŭ Aŭraŭ-parku: «U asnovu idei hetaha pomnika ja paklaŭ Kupalaŭski vierš “Bratu na čužynie”»._</blockquote>

