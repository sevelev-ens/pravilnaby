+++
title = "Pravily pastanoŭki kličnika"
chapter = "Kličnik"
section = "Punktuacyja"
weight = 44
draft = false
+++

1. Kličnik stavicca ŭ kancy prostaha i skladanaha skazaŭ, jakija vymaŭliajucca z kličnaj intanacyjaj.
<br>Napryklad:
<blockquote>_Ech, i pryvabnyja stajać lietnija dziańki!_ (I.Navumienka).</blockquote>
<blockquote>_Što za dziaŭčyna! Što za natura!_ (Ja.Kolas).</blockquote>
<blockquote>_Jak chacieŭ by ja pa paliach prajści i ŭpicca ich pacham, rosami, pahliadzieć, zirnuć, jak žyty rastuć, jak kalosiki nalivajucca!_ (Ja.Kolas).</blockquote>
<blockquote>_Cyc! Nie śmieć kazać mianušku, a to źnimu na vas papružku!_ (Ja.Kolas).</blockquote>
<blockquote>_«Ruki ŭhoru!» – hrymnuŭ tut dziadźka Miron..._ (M.Lyńkoŭ).</blockquote>
<blockquote>_Jon nie služka tut boĺš – kvita!_ (Ja.Kolas).</blockquote>
<br>Kali častki skladanaha skaza z’jaŭliajucca kličnymi, to jany raździaliajucca koskaj abo inšym znakam prypynku, a ŭ kancy skaza stavicca kličnik.
<br>Napryklad:
<blockquote>_Jakija znajomyja nazvy i slovy, jakaja cudoŭnaja rodnaja mova!_ (P.Pančanka).</blockquote>
<blockquote>_Ty pasluchaj, Apanas, što za holas, što za bas!_ (Ja.Kolas).</blockquote>
<blockquote>Paraŭn.: _Koĺki charastva i čaroŭnaha pryvabu ŭ sinich daliachŬ Koĺki novych maliunkaŭ, śviežych matyvaŭ i tajemnych zdareńniaŭ abiacajuć jany vačam i sercu padarožnaha!_ (Ja.Kolas).</blockquote>
<blockquote>_Jak chitra, mudra zbudavana! Jak čysta, choraša prybrana!_ (Ja.Kolas).</blockquote>

2. Kličnik stavicca paślia zvarotkaŭ, jakija stajać u pačatku abo ŭ kancy skaza, paślia vykličnikaŭ i hukapierajmańniaŭ, što stajać u pačatku, u siaredzinie ci ŭ kancy skaza, kali hetyja slovy vymaŭliajucca z kličnaj intanacyjaj.
<br>Napryklad:
<blockquote>_Pilipčyk! Niasi z istopki, što tam jość u nas. Liudziam čas daŭno śniedać_ (M.Lyńkoŭ).</blockquote>
<blockquote>_Ja pomniu lietnija časiny i vas, hrybnyja baraviny!_ (Ja.Kolas).</blockquote>
<blockquote>_– Hu-hu! – štoś huknie, sadryhniecca, bach-bach! – na huk toj adzaviecca i až pa liesie pojdzie recham..._ (Ja.Kolas).</blockquote>
<blockquote>_Tam ryba – oho-ho!_ (Ja.Maŭr).</blockquote>

3. Kličnik stavicca ŭ kancy sloŭ i skazaŭ, jakimi emacyjanaĺna pieradajucca pryvitańni, raźvitańni, vinšavańni, pažadańni, zakliki i inš.
<br>Napryklad:
<blockquote>_– Dzień dobry!<br>– Dzień dobry! Siadaj, čalavieča!_ (A.Kuliašoŭ).</blockquote>
<blockquote>_– Dobry dzień vam! – skazala, uśmichajučysia ad niečakanaści i ździŭlieńnia, Viera Symonaŭna_ (B.Sačanka).</blockquote>
<blockquote>_Usim narodam – mir i ščaście!_ (A.Astrejka).</blockquote>
<blockquote>_Dobraj nočy!<br>Slava pracaŭnikam-chliebarobam!<br>Z Novym hodam! Z novym ščaściem!<br>Zdaroŭja vam i pośpiechaŭ!_</blockquote>

4. Kličnik moža stavicca paślia «nazoŭnaj temy» («nazoŭnaha ŭjaŭlieńnia»).
<br>Napryklad:
<blockquote>_Muroh! Dy što za travica! I šoŭk u joj miakki i lion, i viečnaja naša krynica z hajučaj žyvicaj-vadzicaj ad baćkaŭskich, dziedaŭskich dzion!_ (Ja.Kolas).</blockquote>
<blockquote>_Radzima, Radzima! Ziamlia maich prodkaŭ, havorka piavučaja, pieśnia-duša! Ściskalasia serca ad boliu salodkaha, ad horkaj liubovi, paznanaj śpiarša_ (A.Zvonak).</blockquote>

5. Kličnik moža stavicca ŭ dužkach dlia vyražeńnia emacyjanaĺnych adnosin da źmiestu vykazvańnia.
<br>Napryklad:
<blockquote>_Pryjšoŭ adtuĺ [z redakcyi] list. A ŭ im, jak zvyčajna, pisalasia: «... vidać, vy (!) upieršyniu ŭzialisia za piaro...»_ (V.Zujonak).</blockquote>
<blockquote>_Scena (dadatkovaja), jakaja padviešana (!) nad zvyčajnaj scenaj, važyć znoŭ ža ni mnoha ni mala – sorak piać ton..._ (A.Vasilievič).</blockquote>

