+++
title = "Nieskladovaje j"
chapter = "Pravapic zyčnych"
section = "Arfahrafija"
weight = 16
draft = false
+++

1. Huk [i] paślia prystavak, jakija zakančvajucca na halosny, čarhujecca z [j] i pieradajecca na piśmie litaraj __j__:
<br>u slovach z koraniem __is-ci__, __ihr-ać__, __im-ja__, __inač-aj__ na miescy nienacisknoha pačatkovaha karaniovaha [i]: _zajści_, _pryjści_, _pryjšoŭ_, _pajšoŭ_, _vyjdu_, _vyjšaŭ_, _uvajści_, _vyjhrać_, _zajhrać_, _pierajhrać_, _vyjhryš_, _pierajmienavać_, _najmieńnie_, _zajmienny_, _zajmieńnik_, _pajmienny_, _pierajnačyć_, _pierajnačvańnie_;
<br>u slovach _zajmać_, _najmać_, _pierajmać_, _pierajmańnie_, _prajmać_.
<br>U astatnich vypadkach pačatkovy karaniovy huk [i] zachoŭvajecca paślia prystavak na halosny: _zaiskrycca_, _zaikacca_, _zainieć_, _praisnavać_, _zaintryhavać_, _prailiustravać_, _prainfarmavać_, _nieistotny_, _Pryirtyšša_, _Zaišym’je_, _Zailijśki_, _prairanśki_.

2. U slovach, utvoranych ad dziejaslovaŭ _iści_, _ihrać_ pry dapamozie prystavak na zyčny (__ab-__, __ad-__, __nad-__, __raz-__, __uz-__ i inš.), [i] čarhujecca z [y]: _abyšoŭ_, _uzyšoŭ_, _abyści_, _nadyści_, _padyści_, _razyścisia_, _padyhrać_, _abyhrać_ i inš.

3. U siaredzinie zapazyčanych sloŭ, u tym liku va ŭlasnych nazvach, litara __j__ pišacca toĺki pierad zyčnymi: _dyzajn_, _Klandajk_, _Drajzier_, _Ajni_, _lajnier_, _kambajn_.
<br>Hukavoje spalučeńnie zyčnaha huka [j] z halosnymi ŭ slovach inšamoŭnaha pachodžańnia pieradajecca jotavanymi halosnymi, jak i ŭ slovach ulasnabielaruskich:
<br>na pačatku slova: _Jofie_, _Ńju-Jork_;
<br>paślia halosnaha ŭ siaredzinie slova: _major_, _majarat_, _majanez_, _rajon_, _Ajunśki_;
<br>paślia halosnaha na kancy slova: _faje_, _siekvoja_, _Maja_, _Papaja_.