+++
title = "Pravily pastanoŭki dužak"
chapter = "Dužki"
section = "Punktuacyja"
weight = 62
draft = false
+++

1. U dužki biarucca ŭstaŭnyja slovy, spalučeńni sloŭ i skazy, jakija ab’jadnany z asnoŭnym skazam sensavaj suviaźziu i služać u jakaści zaŭvah, udakladnieńniaŭ i pad.
<br>Napryklad:
<blockquote>_U rukach u jaho vialikaja halka kamiakoŭ (buĺbianoj kašy)_ (K.Krapiva).</blockquote>
<blockquote>_Uziali my vudy, kacialok dlia juški, sačok (na ŭsiaki vypadak) i rušyli na rybalku_ (A.Jakimovič).</blockquote>
<blockquote>_My, dzieci, siadzieli na našym biarvieńni (baćka źbiraŭsia stavić novuju chatu i tamu navaziŭ užo mnoha liesu) i rabili sabie śvistuĺki z viarbovych prutkoŭ_ (Ja.Sipakoŭ).</blockquote>
<blockquote>_U jaho tady žyla zapavietnaja mara – stać liotčykam (kali nie ličyć taho, što adzin čas, niadaŭna, jon zachapliaŭsia hiealohijaj, kab znachodzić zatojenyja bahaćci)_ (I.Mieliež).</blockquote>

2. U dužki biarucca slovy i spalučeńni sloŭ (razam z adpaviednym znakam prypynku), jakija vyražajuć reakcyju, adnosiny sluchačoŭ da čyjoj-niebudź pramovy, vykazvańnia, repliki.
<br>Napryklad:
<blockquote>
S t a r š y n ja. _... Pažadajem ža jamu daliejšych pośpiechaŭ. (Burnyja apladyśmienty.)_
<br>A n d r e j. _... Da novaj sustrečy, siabry. (Apladyśmienty.)_
<br>C i m o ch. _... Tak mianie ašukali! (Śmiech.)_
<br>H a n n a. _... Chto nie dbaje, toj nie maje, liudcy maje! (Hučny śmiech.)_
<br>B r y h a d z i r. _... Takoje nie časta sustrakajecca. (Viasiolaje ažyŭlieńnie ŭ zalie.)_
<br>A n i s i m. _... Tamu kožny pavinien atrymać svaju doliu. (Vokličy: «Praviĺna!»)_
<br>S a k r a t a r. _Ci buduć pytańni da prysutnych? (Halasy: «Chopić!»)_

3. U dužki biarecca proźvišča aŭtara abo proźvišča aŭtara i krynica (nazva tvora), z jakoj pryvodzicca cytata.
<br>Napryklad:
<blockquote>_Kalia pasady lieśnikovaj ciahnuŭsia hožaju padkovaj stary, vysoki lies cianisty_ (Ja.Kolas. «Novaja ziamlia»).</blockquote>

4. Paślia cytaty, niepasredna za jakoj u hetym ža radku ŭ dužkach źmiaščajecca spasylka na aŭtara abo na aŭtara i krynicu (h.zn. pierad adkryvaĺnaj dužkaj), zachoŭvajecca adpaviedny znak prypynku – pytaĺnik, kličnik abo šmatkrop’je.
<br>Napryklad:
<blockquote>_Epihrafam da pracy ŭziaty slovy: «A tam, nad Niomanam, plyvuć čaŭny ŭ prastory, tam śpievy kociacca ŭ niamuju daliačyń»_ (P.Trus. «List da siastry»).</blockquote>
<blockquote>_Pryhadalisia znajomyja radki: «Čym sustrela mianie maja vulica, jak ja vychodziŭ?»_ (A.Kuliašoŭ. «Ściah bryhady»).</blockquote>
<blockquote>_Niachaj dlia nas palietki rodziać, niachaj dlia nas sady ćvituć!_ (P.Pančanka).</blockquote>
<blockquote>_Nasustrač ciahniku vychodziać z-za ŭzhorka maladyja aliešyny, duby, chvoi..._ (P.Halavač).</blockquote>

5. Kali ž spasylka na aŭtara ci na aŭtara i krynicu źmiaščajecca asobna ŭnizie pad tekstam, tady ŭ kancy tekstu (cytaty) stavicca kropka ci inšy adpaviedny znak prypynku (pytaĺnik, kličnik, šmatkrop’je) i spasylka ŭ dužki nie biarecca.
<br>Napryklad:
<blockquote>_Liubicie svaju ziamliu addana i da kanca. Inšaj nam nie dadziena, dyj nie treba._
<br>U. Karatkievič.</blockquote>
<blockquote>_…Maksim Bahdanovič pa pravu zaniaŭ pačesnaje miesca ŭ našaj maladoj paezii jak vysokatalienavity paet i majstra paetyčnaj formy. …Toje, što napisaŭ jon za svajo karotkaje žyćcio, stavić jaho ŭ pieršyja rady našych liepšych pieśniaroŭ._
<br>Jakub Kolas. «Vydatniejšy paet i krytyk».</blockquote>

6. U dužki biarucca remarki aŭtara ŭ dramaturhičnym tvory.
<br>Napryklad:
<blockquote>A l i ž b je t a _(ubiahaje, trymajučy ŭ ruce klinok z tvarahom). Što heta ŭ vas tut parabilasia, maje milieńkija?_
<br>P a ŭ l i n k a. _Kabyla dziadźkava ŭciakla ci chto ŭkraŭ. (Idzie, sadzicca na ložak i šyje)_ (Ja.Kupala).</blockquote>

7. Paślia ŭstaŭnoj kanstrukcyi (pierad zakryvaĺnaj dužkaj) stavicca pytaĺnik, kličnik abo šmatkrop’je, jakija patrabujucca kantekstam, a kropka nie stavicca.
<br>Napryklad:
<blockquote>_Byŭ uzhorak, tak jak bubien, alie Cit pasiejaŭ lubin, dyk (ci viery vy daście?), jak čarot, žytco raście_ (K.Krapiva).</blockquote>
<blockquote>_Źmitrok (dobry jon chlopiec!) čytaje roznuju litaraturu_ (V.Kavaĺ).</blockquote>
<blockquote>_I toĺki škola (ja adrazu ŭbačyŭ jaje i biespamylkova paznaŭ) stajala za harodami, bližej da liesu_ (I.Šamiakin).</blockquote>