+++
title = "Koska pry śćviardžaĺnych, admoŭnych i pytaĺnych slovach"
chapter = "Koska ŭ prostym skazie"
section = "Punktuacyja"
weight = 55
draft = false
+++

1. Koskaj addzialiajucca śćviardžaĺnyja, admoŭnyja i pytaĺnyja slovy ŭ pačatku skaza, kali jany źviazany sa skazam, jaki raskryvaje, kankretyzuje ich sens: __tak__, __alie__, __aha__, __nu__, __što ž__, __jak ža__, __nie__, __što__, __jak__ i inš.
<br>Napryklad:
<blockquote>_Tak, treba pryniać hetyja zaŭvahi._</blockquote>
<blockquote>_Nie, nie takoju ja chacieŭ sustreć ciabie, siastra!_ (Ja.Skryhan).</blockquote>
<blockquote>_Što, hryboŭ jašče niama?_ (Ja.Kolas).</blockquote>
<blockquote>_Jak, ty hetaha jašče nie zrabiŭ?_</blockquote>
Kali pry takich slovach stajać uzmaćniaĺnyja čaścicy, to koskaj jany addzialiajucca razam.
<br>Napryklad:
<blockquote>_Oj nie, pakidać tavaryša ŭ biadzie nieĺha_ (Ja.Maŭr).</blockquote> 

2. Kali śćviardžaĺnyja, admoŭnyja i pytaĺnyja slovy paŭtarajucca, to jany raździaliajucca koskami.
<br>Napryklad:
<blockquote>_Tak, tak, pani haspadynia. Čalaviek straliaje, a čort kuliu nosić_ (Ja.Kupala).</blockquote>
<blockquote>_Alie, alie, jaho maci i mnie pakazvala list, u jakim jon piša, što niajnačaj musić pryjechać na śviata_ (C.Hartny).</blockquote>
<blockquote>_Nie, nie, – adahnaŭ ad siabie zmročnyja dumki Ivan_ (B.Sačanka).</blockquote>
<blockquote>_Što, što ty skazaŭ?_</blockquote>

3. Śćviardžaĺnyja, admoŭnyja i pytaĺnyja slovy ŭ siaredzinie skaza vydzialiajucca koskami z dvuch bakoŭ.
<br>Napryklad:
<blockquote>_Rabota, što ž, u lies nie pabiažyć_ (C.Hartny).</blockquote>
<blockquote>_Ty nie pavieryš, nie, takoj navaĺnicy ŭ nas nie bylo nikoli!_</blockquote>

4. U kancy skaza pierad śćviardžaĺnymi, admoŭnymi i pytaĺnymi slovami stavicca koska, a paślia – znak prypynku ŭ adpaviednaści z ahuĺnymi pravilami.
<br>Napryklad:
<blockquote>_Ciapier ty pojdzieš spać, tak?_ (I.Mieliež).</blockquote>
<blockquote>_Ja raboty nie bajusia, nie!_</blockquote>