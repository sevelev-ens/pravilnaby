+++
title = "Pravapis abrevijatur"
chapter = "Pravapis abrevijatur"
section = "Arfahrafija"
weight = 20
draft = false
+++

1. U abrevijaturach skaročanyja častki pišucca tak, jak u adpaviednych poŭnych slovach: _harsaviet (haradski)_, _prafsajuz (prafiesijny)_, _dziaržcyrk (dziaržaŭny)_, _pramkambinat (pramyslovy)_, _haloŭurač (haloŭny)_, _hienplan (hienieraĺny)_, _Jeŭrasajuz (jeŭrapiejski)_, _zaapark (zaalahičny)_, _muzvučylišča (muzyčnaje)_, _Bieldziaržprajekt (bielaruśki_, _dziaržaŭny)_, _Bieĺlitfond (bielaruśki_, _litaraturny)_, _rajbudkantora (rajonnaja_, _budaŭničaja)_, _piedfak (piedahahičny fakuĺtet)_, _kambat (kamandzir bataĺjona)_, _vajenkamat (vajenny kamisaryjat)_, _eśminiec (eskadrany minanosiec)_, _prafkam (prafsajuzny kamitet)_, _vajenkam (vajenny kamisar)_, _harvykankam (haradski vykanaŭčy kamitet)_, _člien-kar. (člien-karespandent)_, _liashas (liasnaja haspadarka)_, _rybhas (rybnaja haspadarka)_, _interpal (internacyjanaĺnaja palicyja)_, _linkar (liniejny karabieĺ)_.

2. Litarnyja, hukavyja abrevijatury i abrevijatury źmiešanaha typu zvyčajna pišucca vialikimi litarami biez kropak, zlučkoŭ i apostrafaŭ: _BDU (Bielaruski dziaržaŭny ŭniviersitet)_, _VNU (vyšejšaja navučaĺnaja ŭstanova)_, _ZŠA (Zlučanyja Štaty Amieryki)_, _RVU (redakcyjna-vydavieckaja ŭstanova)_, _UA (ustanova adukacyi)_, _ŽES (žyĺliova-ekspluatacyjnaja služba)_, _SND (Sadružnaść Niezaliežnych Dziaržaŭ)_, _NAN Bielarusi (Nacyjanaĺnaja akademija navuk Bielarusi)_, _ZAT (zakrytaje akcyjaniernaje tavarystva)_, _ŚMI (srodki masavaj infarmacyi)_, _MAZ (Minski aŭtamabiĺny zavod)_, _MTZ (Minski traktarny zavod)_, _CUM (centraĺny ŭniviersaĺny mahazin)_, _UP (unitarnaje pradpryjemstva)_, _HA (hramadskaje ab’jadnańnie)_, _TAA (tavarystva z abmiežavanaj adkaznaściu)_, _AAN (Arhanizacyja Ab’jadnanych Nacyj)_.
<br>Kali da abrevijatury dadajecca ličba, to jana pišacca praz zlučok: _VAZ-21_, _MAZ-200_, _MTZ-82_.
<br>Kali abrevijatura sklaniajecca, kančatki pišucca razam malymi litarami: _u našym ŽESie_, _pracavaŭ na MAZie_, _ramont CUMa_, _dysiertacyja ŭ VAKu_.
<br>Dapuskajecca napisańnie malymi litarami ahuĺnaviadomych abrevijatur, kali slova ŭsprymajecca jak prostaje: _schadziŭ u žes_ i inš.
<br>Malyja litary mohuć uvachodzić u kambinavanyja abrevijatury: _LiM_, _BielTA_, _UP «Bielkniha»_, _BielNDVI (Bielaruski navukova-daśliedčy vieterynarny instytut)_.

3. Napisańnie niaŭlasnabielaruskich (zapazyčanych) abrevijatur vyznačajecca pa sloŭniku; poŭny sensavy bielaruski adpaviednik pieradaje značeńnie takich zapazyčańniaŭ, a nie rasšyfroŭvaje ich: _zaŭhas_ (zahadčyk haspadarčaj častki), _zavuč_ (namieśnik dyrektara pa vučebnaj rabocie), _śpiecnaz_ (atrad śpiecyjaĺnaha pryznačeńnia), _ASU_ (aŭtamatyzavanaja sistema kiravańnia), _JuNiESKA_ (Kamisija Arhanizacyi Ab’jadnanych Nacyj pa pytańniach adukacyi, navuki i kuĺtury).

4. U niekatorych abrevijaturach napisańnie moža nie adliustroŭvać naturaĺnaje vymaŭlieńnie: _TiUH_ – Teatr junaha hliedača (vymaŭliajecca [c’uch]), _RIVŠ_ – dziaržaŭnaja ŭstanova adukacyi «Respublikanski instytut vyšejšaj školy» (vymaŭliajecca [ryŭš]).

5. Litarnyja abrevijatury nie treba blytać z umoŭnymi hrafičnymi skaračeńniami, jakija ŭžyvajucca na piśmie, alie zaŭsiody čytajucca poŭnaściu.
<br>Skaračeńnie sloŭ rehlamientujecca nastupnymi pravilami:
<br>nieĺha skaračać na halosnuju litaru, na __i__, na __j__ i na __ŭ__;
<br>pry spalučeńni dźviuch adnoĺkavych zyčnych skaračeńnie robicca paślia pieršaj zyčnaj: _nasien. fond_;
<br>pry źbiehu dźviuch abo niekaĺkich zyčnych skaračeńnie robicca na apošniuju zyčnuju: _narodn. tvorčaść_;
<br>kali imia abo imia pa baćku pačynajecca z dyhrafa __Dz__, to inicyjalam vystupaje toĺki litara __D__: Dźmitryj Dźmitryjevič – _D.D._
<br>Pry hrafičnych skaračeńniach stavicca kropka i zachoŭvajucca tyja ž znaki i pačatkovyja litary, jakija ŭlaścivy poŭnamu napisańniu: _V.-D. k. (Volha-Danski kanal)_, _s.-d. partyja (sacyjal-demakratyčnaja partyja)_, _čl.-kar. (člien-karespandent)_.

6. Standartnyja skaročanyja abaznačeńni mietryčnych mier pišucca biez kropak: _ha (hiektar)_, _sm (santymietr)_, _kh (kilahram)_, _km (kilamietr)_ i inš.
<br>Nižej pryvodziacca ahuĺnapryniatyja skaračeńni, jakija nie patrabujuć śpiecyjaĺnaha tlumačeńnia.
<br>Napryklad:
_akad._ – _akademik_; 
_b._ – _byly_; 
_buchh._ – _buchhalteryja_; 
_v._ – _vioska_; 
_v.a._ – _vykonvajučy abaviaźki_; 
_v-aŭ_ – _vostraŭ_; 
_vobl._ – _voblaść_; 
_voz._ – _voziera_; 
_h._ – _hod_; 
_h._ – _horad_; 
_hh._ – _hady_; 
_h.zn._ – _heta značyć_; 
_hl._ – _hliadzi_; 
_hr._ – _hramadzianin_; 
_dac._ – _dacent_; 
_zah._ – _zahadčyk_; 
_zb._ – _zbornik_; 
_i h.d._ – _i hetak daliej_; 
_i da t.p._ – _i da taho padobnaje_; 
_i inš._ – _i inšaje_; 
_i pad._ – _i padobnaje_; 
_nam._ – _namieśnik_; 
_napr._ – _napryklad_; 
_n.st._ – _novy styĺ_; 
_n.e._ – _naša era_; 
_paraŭn._ – _paraŭnaj_; 
_p-aŭ_ – _paŭvostraŭ_; 
_praf._ – _prafiesar_; 
_r._ – _raka_; 
_r-n_ – _rajon_; 
_rub._ – _rubieĺ_; 
_s._ – _staronka_; 
_s.-h._ – _sieĺskahaspadarčy_; 
_ss._ – _staronki_; 
_s/s_ – _sieĺski saviet_; 
_st._ – _stahoddzie_; 
_stst._ – _stahoddzi_; 
_st.st._ – _stary styĺ_; 
_t._ – _tom_; 
_tav._ – _tavaryš_; 
_t-va_ – _tavarystva_; 
_t.zv._ – _tak zvany_; 
_tt._ – _tamy_.


