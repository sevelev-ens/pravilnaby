+++
title = "Pravily pastanoŭki dvukośsia"
chapter = "Dvukośsie"
section = "Punktuacyja"
weight = 63
draft = false
+++


##### U adroźnieńnie ad punktuacyjnych znakaŭ (kropki, koski i inš.), dvukośsie jak śpiecyfičny znak maje inšaje pryznačeńnie – služyć asobym sposabam vydzialieńnia sloŭ, spalučeńniaŭ sloŭ, skazaŭ, tekstu. Tym nie mienš užyvańnie dvukośsia pa tradycyi razhliadajecca ŭ raździelie «Punktuacyja».

1. U dvukośsie biarucca slovy, jakija ŭžyty ŭ iraničnym sensie abo ŭ jakim-niebudź asobym, niezvyčajnym značeńni.
<br>Napryklad:
<blockquote>_«Vysokaje načaĺstva» spačatku pryslala mnie padziaku, što dobra vučyŭ dziaciej u školie..._ (Ja.Kolas).</blockquote>
<blockquote>_Aŭtar «pryšpiliŭ» da piersanažaŭ liryčnyja matyvy, alie nidzie nie raźviŭ ich i nie pastaviŭ u dziejsnuju i vobraznuju zaliežnaść ad kanfliktu i idei_ (Polymia).</blockquote>
<blockquote>_Nie prachodzić i dnia, kab na ŭčastku pahranatrada vartavyja hranicy nie zatrymlivali pieravozčykaŭ «lievych» hruzaŭ_ (Z haziet).</blockquote>

2. U dvukośsie biarucca nazvy:
<br>hanarovych zvańniaŭ, niekatorych ordenaŭ i miedalioŭ: _hanarovaje zvańnie «Narodny paet Bielarusi»_, _hanarovaje zvańnie «Zaslužany nastaŭnik Respubliki Bielaruś»_, _orden «Za službu Radzimie»_, _miedaĺ «Za advahu»_, alie: _orden Maci_, _miedaĺ Francyska Skaryny_;
<br>litaraturnych tvoraŭ, navukovych prac, haziet, časopisaŭ, rubryk, śpiektakliaŭ, tancaŭ, muzyčnych tvoraŭ, karcin i pad.: _paema «Symon-muzyka»_, _raman «Liudzi na balocie»_, _kamiedyja «Paŭlinka»_, _manahrafija L.M.Šakuna «Slovaŭtvareńnie»_, _hazieta «Litaratura i mastactva»_, _časopis «Polymia»_, _śpiektakĺ «Nieścierka»_, _pieśnia «Alieksandryna»_, _narodny taniec «Buĺba»_, _opiera «Kastuś Kalinoŭski»_, _siuita «Na Palieśsi»_, _karcina «Abaroncy Bresckaj krepaści»_;
<br>pradpryjemstvaŭ, ustanoŭ, vytvorčych ab’jadnańniaŭ, stancyj, sanatoryjaŭ, haścinic, kinateatraŭ i inšych arhanizacyj: _adkrytaje akcyjaniernaje tavarystva «Kamunarka»_, _respublikanskaje ŭnitarnaje pradpryjemstva «Minski traktarny zavod»_, _ustanova «Redakcyja haziety «Respublika»_, _haścinica «Jeŭropa»_, _kinateatr «Radzima»_, _ustanova adukacyi «Bielaruski dziaržaŭny piedahahičny ŭniviersitet imia Maksima Tanka»_, _stancyja mietro «Niamiha»_;
<br>marak mašyn, vytvorčych, kandytarskich, parfumiernych vyrabaŭ i pad.: _«Niva»_, _«Volha»_, _«Opieĺ»_ (aŭtamabili); _«Lasunak»_, _«Minski hryĺjaž»_ (cukierki); _«Liasny landyš»_ (duchi).

3. U dvukośsie nie biarucca nazvy, u sklad jakich uvachodziać slovy imia, pamiaci.
<br>Napryklad:
<br>_Kalhas imia Hastely._
<br>_Alieja pamiaci voinaŭ-internacyjanalistaŭ._

4. U dvukośsie biarucca slovy inšych čaścin movy, što vystupajuć u roli nazoŭnikaŭ.
<br>Napryklad:
<blockquote>_Uvieś čas u jaho hetaje «hej» na jazyku viercicca_ (Ja.Kolas).</blockquote>
<blockquote>_Ni stuku, ni hruku, ni kašliu, a toĺki daliokaje «ku-ku» ci kryk pierapiolki..._ (A.Bačyla).</blockquote>
<blockquote>_U hetym «nu-nu» Saŭka pačuŭ notku spohadzi, i jamu stala liahčej_ (Ja.Kolas).</blockquote>
<blockquote>_A chiba ziamli hetaj «dziakuj» nie skažu?_ (K.Kirejenka).</blockquote>
<blockquote>_Usio heta, viadoma, vieĺmi cikava, alie bylo tut i svajo «adnak»_ (Ja.Bryĺ).</blockquote>
<blockquote>_Maci stajala, sluchala, ci nie pačuje ŭ liesie znajomaje «no»_ (Ja.Kolas).</blockquote>